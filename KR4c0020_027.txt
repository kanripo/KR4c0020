# -*- mode: mandoku-view; -*-
#+TITLE: 杜詩詳註
#+DATE: 2015-08-24 23:46:28.216830
#+PROPERTY: ID KR4c0020
#+PROPERTY: BASEEDITION WYG    
#+PROPERTY: JUAN 補註卷下
<pb:KR4c0020_WYG_027-1a>¶
欽定四庫全書¶
　杜詩補註巻下¶
　　　　　　　　　　翰林院編修仇兆鰲撰¶
　一巻¶
臨邑舎弟書至　碣石小秋毫(閻若璩曰王氏通鑑地/理通釋碣石有三處騶)¶
　(衍如燕昭王築碣石宫身親往師之此碣石特宫名/耳在幽州薊縣西三十里寧臺之東非山也秦築長)¶
　(城起自碣石此碣石在高麗界中當名為左碣石其/在平州南三十餘里者即古大河入海處為禹貢之)¶
　(碣石亦曰右碣石其説可謂精矣或疑史記索隠引/戰國䇿碣石山在常山九門縣考九門縣自西漢五)¶
<pb:KR4c0020_WYG_027-1b>¶
　(代猶沿宋開寳六年始省入稾城縣西北二十五里/有九門城四面皆平地求一培塿亦不可得故鄭康)¶
　(成云九門/無此山)¶
李監宅前首　女壻近乘龍(楚中張希良曰神仙拾遺/弄玉乗鳯蕭史乘龍此女)¶
　(壻乘龍之/原始也)¶
冬日懷李白(洪邁容齋隨筆云李太白杜子美在布衣/時同遊梁宋為詩酒㑹心之友以杜集考)¶
　(之其稱太白及懐贈之作凡十四五篇至於太白與/子美詩畧不可見葢杜自諫省出為華州司功迤邐)¶
　(入蜀未嘗復至束州也所謂飯顆山頭之嘲亦好事/者所撰耳  今考太白集中有寄少陵二章一是魯)¶
　(郡石門送杜一是沙丘城下寄杜皆一時酬應之篇/無甚出色亦可見兩公交情李踈曠而杜剴切矣至)¶
<pb:KR4c0020_WYG_027-2a>¶
　(於天寳之後間關秦蜀杜年愈多而詩學愈精惜太/白未之見耳若使再有贈答其推服少陵不知當如)¶
　(何傾/倒耶)¶
贈特進汝陽王　誰敢問山陵(吳任臣註梁竟陵王蕭/子良乞停止山陵不許)¶
　二巻¶
飲中八仙歌　銜杯樂聖稱避賢(容齋隨筆曰此詩樂/聖避賢乃引李適之)¶
　(詩語别本誤以避賢為世賢絶無意義世字又犯太/宗御諱秦州雨晴詩云天永秋雲薄從西萬里風謂)¶
　(秋天遼永風從萬里而來可謂廣大而集中作天水/此乃秦州郡名若用入此篇其思致淺矣和李表□)¶
　(早春作云力疾坐清曉來詩悲早春正答/其意而集中作來時殊失所謂和篇本㫖)¶
<pb:KR4c0020_WYG_027-2b>¶
冬日謁𤣥元皇帝廟(汪道昆曰唐尊老子為聖祖故曰/盤根曰奕葉曰祧曰節皆以祖廟)¶
　(事言詩句清麗竒偉勢欲飛動可與吳生畫手竝絶/古今  毛先舒曰此篇錢氏以為皆屬諷刺不知詩)¶
　(人忠厚為心况於子美耶即如明皇失徳致亂子美/於洞房宿昔諸作及千秋節有感二首何等含蓄温)¶
　(和况𤣥元致祭立廟起於唐高祖歴世沿祀不始明/皇在洛城廟中又五聖竝列臣子入謁宜何如肅將)¶
　(者且子美後來獻三大禮賦其朝獻太清宫即老子/廟也賦中竭力鋪揚若先刺後頌則自相矛盾亦甚)¶
　(矣子美必/不出此也)¶
武衛將軍挽詞(張希良曰詩題不紀姓名按唐喬潭裴/將軍舞劒賦序後元年秋九月羽林裴)¶
　(公獻戎㨗於京師上御花萼樓大置酒酒酣詔將軍/舞劒為天下壯觀賦云將軍以幽燕勁卒耀武窮髪)¶
<pb:KR4c0020_WYG_027-3a>¶
　(俘海夷虜山羯振旅□□獻功魏闕後元年當是明/皇之天寳初載花萼樓亦其明騐少陵詩中横行沙)¶
　(漠外匈奴氣不驕等語合將軍意即裴羽林也裴名/旻善射一日斃十一虎見唐書李白傳太平廣記虎)¶
　(部又與詩之舞劒過人絶鳴弓射獸能者合存以俟/考  王維亦有贈裴將軍詩云腰間寳劒七星文臂)¶
　(上琱弓百戰勲見説雲中擒&KR0219;虜始知天上右將軍/亦與舞劒鳴弓合  又唐之裴氏多籍山西篇中新)¶
　(阡絳水遙似亦指裴旻但唐書宰相表裴旻/官金吾將軍與武衛將軍不合未知是否也)¶
兵車行　漢家山東百二州(閻若璩曰舊註云山東者/太行山之東非也通鑑秦)¶
　(孝公時河山以東彊國六胡三省註云河自龍門上/口南扺華隂而東流秦國在河之西山自鳥鼠同穴)¶
　(連延為長安南山至於太華秦國在山之西韓魏趙/齊楚燕六國皆在河山以東又考賈誼所謂建武闗)¶
<pb:KR4c0020_WYG_027-3b>¶
　(函谷臨晉闗者大扺為備山東諸/侯可見自秦之外皆謂之山東矣)¶
𤣥都壇歌(補注偽蘇注引竇誼遊城都聞子規聲一事/本屬妄撰余闕峩山記亦載此事偽注起於)¶
　(南宋闕乃元人恐係誤引後來萬姓通譜亦援為實/事皆訛以仍訛  張希良曰墨莊漫錄云宋宣和間)¶
　(中官陳彦和言嘗掌禽苑四方所貢珍禽不可殫舉/蜀中貢二烏狀如燕色紺翠尾甚多而長飛則尾開)¶
　(裊裊如兩旗/名曰王母)¶
麗人行(隨筆云詩三百篇中其譽婦人者至多如叙宗/姻之貴者若齊侯之子平王之孫汾王之甥蹶)¶
　(父之子齊侯之子衛侯之妻東宫之妹邢侯之姨譚/公維私誇服色之盛者若副笄六珈如山如河玉之)¶
　(瑱也象之揥也贊容色之美者若唐棣之華華如桃/李鬒髪如雲手如柔荑膚如凝脂領如蝤蠐齒如瓠)¶
<pb:KR4c0020_WYG_027-4a>¶
　(犀螓首娥眉巧笑倩兮美目盼兮顔如舜華洵美且/都語嫁聘之侈者若百兩彭彭八鸞鎗鎗不顯其光)¶
　(諸姨從之祁祁如雲爛其盈門其詞可謂盡善矣魏/晉六朝流連光景不可勝述唐人播之歌詩固亦極)¶
　(摯若態濃意逺淑且真肌理細膩骨肉勻繡羅衣裳/照暮春蹙金孔雀銀麒麟翠為訇葉垂鬢脣珠壓腰)¶
　(衱穩稱身深宫高樓入紫清金作蛟龍盤繡楹佳人/當忩弄白日絃將手語調鳴筝回眸一笑百媚生六)¶
　(宫粉黛無顔色後宫佳麗三千人三千寵愛在一身/金屋粧成嬌侍夜玉樓宴罷醉和春樓上樓前盡珠)¶
　(翠眩轉熒煌照天地此皆李杜元白之麗句也予獨/愛朱餘慶閨意一絶洞房昨夜停紅燭待曉堂前拜)¶
　(舅姑粧罷低聲問夫壻畵眉深淺入時無細味此章/元不談量女之容貌而其華艶韶好體態温柔風流)¶
　(藴藉非第一人不足當也歐陽公所謂狀難寫之景/如在日前含不盡之意見於言外然後為工斯之謂)¶
<pb:KR4c0020_WYG_027-4b>¶
　(也張籍酬其篇云越女新粧出鏡心自知明艶更沉/吟齊紈未是人間貴一曲菱歌直萬金其愛之重之)¶
　(可見矣然比之/餘慶殊為不及)¶
　三巻¶
奉陪鄭駙馬韋曲前首(補注陸時雍曰起處數語意經/幾折花本可愛而反若惱人者)¶
　(以少年之意氣猶存而老去之愁懹莫展不覺對酒/傷情耳  按此詩所云若以二語括之即劍南春色)¶
　(渾無賴觸忤愁人到酒邊再以一語該之即/是勝絶驚身老大㫖只在白髪禁春四字)¶
與鄠縣源少府宴渼陂　飯抄雲子白(補注公詩嘗稻/雪翻匙可以互)¶
　(證陸放翁云雲子翻匙新稻飯天吳/拆繡舊衣&KR0237;此本引杜而兼能注杜)¶
<pb:KR4c0020_WYG_027-5a>¶
贈田九判官　河隴降王欵聖朝(吳注梁武帝净業賦/郢州尅定江州降欵)¶
贈起居田舍人澄(補注獻納舍人上四並提下四分頂/脉理井然朱注以白雲篇屬獻納頗)¶
　(混登張希良曰舊指白雲篇為隱逸之書非也宋之/問  總持莊嚴二寺詩帝歌雲稍白御酒菊花黄張)¶
　(説扈從詩獻納紆天札飄飄飛白雲白雲本漢武秋/風辭謂御製也舍人職王言故有㸃檢白雲之贈)¶
　(初學記梁沈約張正見隋孔範皆有咏白雲詩沈是/和王中書益與杜之贈舍人者合或引王母歌陶𢎞)¶
　(景送司馬/承禎皆誤)¶
崔駙馬山亭宴集　蕭史幽棲地(張希良曰楊誠齋雜/記蕭史宣王之史官)¶
　(弄玉之壻按自宣王至秦穆公當襄王之世更幽平/桓莊僖惠六王年且一百七十六襄王嗣立蕭史非)¶
<pb:KR4c0020_WYG_027-5b>¶
　(有延年之術何以壻弄玉耶誠齋之説甚怪附議於/此  今按蕭史乃史官非人名也所謂弄玉壻者恐)¶
　(是蕭氏後人世為史官者若指宣王時之蕭史豈有/年長三甲之人可為穆公壻乎誠齋之説亦當存疑)¶
示從孫濟　勿受外嫌猜(隨筆云杜詩每用受覺二字/其用受字云修竹不受暑勿)¶
　(受外嫌猜莫受二毛侵背面受和風監河受貸粟輕/燕受風斜能事不受相促迫野航恰受兩三人一雙)¶
　(白魚不受釣雄姿未受伏&KR0491;恩其用覺字云已覺槽/牀注更覺松竹幽日覺死生忙最覺潤龍麟喜覺都)¶
　(城動更覺老隨人覺兒行歩奔尚覺王孫貴含悽覺/汝賢詩成覺有神已覺披衣慣城池未覺喧無人覺)¶
　(來徃直覺巫山暮重覺在天邊深覺負平生秋覺追/隨盡追隨不覺晚已覺良宵永已覺氣與嵩華敵未)¶
　(覺千金滿高價梅花欲開不自覺自得隋珠覺夜明/更覺良工心獨苦始覺屏障生光輝吏情更覺滄州)¶
<pb:KR4c0020_WYG_027-6a>¶
　(逺習池未覺流風盡用之雖多然每字命意/不同又雜千五百篇中讀之唯見其新工也)¶
秋雨嘆一首　雨中百草秋爛死階下决明顔色鮮(補/注)¶
　(宋人史鑄百菊集譜云注杜者以為本草决明子此/物乃七月作花形如白扁荳葉極稀疎焉得有翠羽)¶
　(盖與黄金錢耶彼盖不知甘菊一名石决為其明目/去翳與石决明同功故吳楚間呼為石决子美所歎)¶
　(正指此花註家乃/認為决明子疎矣)¶
夏日李公見訪　展席俯長流(黄徹䂬溪詩話杜詩有/用一字凡數十處不易)¶
　(者如展席俯長流傲睨俯峭壁俯視但一氣俯視萬/家邑杖藜俯沙渚此邦俯要衝四顧俯層嶺材歸俯)¶
　(身盡旄頭俯澗瀍層臺俯風渚城上俯江郊開筵俯/高柳游日俯大江江檻俯鴛鴦縁江路熟俯青郊其)¶
<pb:KR4c0020_WYG_027-6b>¶
　(餘一字屢用/若此類甚多)清風左右至客意已驚秋(補注清風左/右至方喜凉)¶
　(氣披襟忽而鳥鬬蟬鳴又覺繁聲聒耳及看水花晚/色則喧不礙静幽意仍存即見前景物寫得曲折生)¶
　(動如斯知善布置/者隨處皆詩料也)¶
　四巻¶
同郭給事湯東靈湫作　文彩珊瑚鉤(吳注舊引蕭詮/詩珠簾半上珊)¶
　(瑚鉤與文彩二字不貫纂典記相如見枚叔文稱曰/如珊瑚之鉤璠璵之器非世間尋常可見若公八哀)¶
　(詩贈秘書監李公邕豐屋珊/瑚鉤則可引蕭詮詩句矣)¶
得舍弟消息二首　浪傳烏鵲喜(隨筆云北人以烏聲/為喜鵲聲為非南人)¶
<pb:KR4c0020_WYG_027-7a>¶
　(聞鵲噪則喜聞烏聲則唾而逐之至於絃弩挟彈撃/使逺去北齊書奚永落與張子信對坐有鵲闘於庭)¶
　(樹間子信曰鵲言不善當有口舌事今夜有喚必不/得往子信去後高儼使召之且云勅喚永落詐稱墮)¶
　(馬遂免於難白樂天在江州答元郎中楊員外喜烏/見寄曰南宫鴛鴦地何忽烏來止故人錦帳郎聞烏)¶
　(笑相視疑烏報消息望我歸鄉里我歸應待烏頭白/慚愧元郎誤歡喜然則鵲言固不善而烏亦能報喜)¶
　(也/)¶
一百五日夜對月　斫却月中桂清光應更多(補注此/詩一二)¶
　(對起三四㪚承用偷春格也初唐人常有之盧照隣/闗山月詩塞垣通碣石虜障逐祁連相思在萬里明)¶
　(月正孤懸影移金岫北光斷玉門前寄言閨中婦時/㸔鴻雁天宋之問晚泊湘江詩五嶺棲遲地三湘憔)¶
<pb:KR4c0020_WYG_027-7b>¶
　(悴顔况復秋雨霽表裏見衡山路逐鵬南轉心依雁/北還惟餘望鄉涙更染竹成斑宋詩上四言景下四)¶
　(言情兼參雙扇格矣杜詩又云入河蟾不沒搗藥兎/長生月桂蟾兎前注各有徴引隨筆云酉陽雜俎天)¶
　(咫篇載月星神異數事其命名之義取國語楚靈王/曰是知天咫安知民則之説其記月中蟾桂引釋氏)¶
　(書言須彌山南面有閻扶樹月過樹影入月中或言/月中蟾桂地影也空處水影也坡公鑒空閣詩月明)¶
　(本自明無心孰為境挂空如水檻寫此山河影我觀/大瀛海巨浸與天永九州居其間無異蛇盤鏡空水)¶
　(兩無質相照但耿耿妄云桂/兎蟇俗説皆可屏正用此説)¶
　五巻¶
送郭中丞充隴右節度使　箭入昭陽殿笳吹細柳營¶
<pb:KR4c0020_WYG_027-8a>¶
　(隨筆云唐人歌詩其於先世及當時事直辭詠寄畧/無避隱至宫禁嬖昵非外間所應知者皆反覆極言)¶
　(而在當時亦不以為罪如白樂天長恨歌諷諫諸章/元㣲之連昌宫辭始末皆為明皇而發杜子美尤多)¶
　(如兵車行前後出塞新安吏潼闗吏石豪吏新婚别/垂老别無家别哀王孫哀江頭麗人行公孫舞劒器)¶
　(行終篇皆是其他波及者如不聞夏殷衰中自誅褒/妲是時妃嬪戮連為糞土叢内人紅袖泣王子白衣)¶
　(行毀廟天飛雨焚宫火徹明御氣雲樓敞含風綵仗/高仙人張内樂王母獻宫桃固無牽白馬幾至著青)¶
　(衣奪馬悲公王登車泣貴嬪落日留王母㣲風倚少/兒闘鷄初賜錦舞馬更登牀殿瓦鴛鴦拆宫簾翡翠)¶
　(虚七言如闗中小兒壤紀綱張后不樂上為忙天子/不在咸陽宫得不哀痛塵再䝉如此之類不能悉書)¶
　元帥初調律(左傳趙哀舉/卻穀為元帥)¶
<pb:KR4c0020_WYG_027-8b>¶
玉華宫　况乃粉黛假(邵二泉註粉黛假/謂殉葬木偶人也)¶
行次昭陵　往者災猶降蒼生喘未蘇指麾安率土盪¶
　滌撫洪爐(補注此詩中叚向有三説以災降為隋末/旱災仍降唐初者張南湖説也以災降為)¶
　(禄山倡亂如隋末兵戈者米長孺説也黄白山謂指/天寶季年禄山未亂之先此説得之故附於五巻之)¶
　(末下叚鐵馬汗長趨用楚王廟事聞之/友人費遴朂者及閲南史確為可憑)¶
　六巻¶
曲江陪鄭八丈　且盡芳樽戀物華(吳注梁柳惲詩離/念已鬱陶物華復)¶
　(如/此)¶
<pb:KR4c0020_WYG_027-9a>¶
送李校書二十六韻(補注杜詩凡題中紀韻者皆係排/律此篇乃五古不當紀韻疑屬刋)¶
　(誤/)¶
贈畢四曜　相顧免無兒(舊注引蘇瓖有子李嶠無兒/此係唐中宗語未必用本朝)¶
　(事吳注引隋末語楊素無兒蘇夔有子亦尚太近/按晉書鄧攸傳皇天無知伯道無兒斯盖用之)¶
至徳二載自金光門出　至今猶破膽(吳注後漢李雲/曰闗東破膽古)¶
　(辭上之回公孫既授/首羣逆破膽咸震怖)¶
寄高詹事　相看過半百(吳注梁武帝詔負/扆君臨百年將半)¶
觀安西兵過　摧鋒皆絶倫(補注吳越春秋摧鋒爭先/吳注劉峻出塞詩陷敵縱)¶
<pb:KR4c0020_WYG_027-9b>¶
　(金鼔摧鋒/揚斾旌)¶
　七巻¶
潼闗吏(閻若璩曰或引程氏云西征賦遡黄巻以濟潼/至唐始於其地立闗余讀此失笑彼獨不記後)¶
　(出師表殆死潼闗語乎通典華隂縣注云縣有潼闗/即左氏桃林塞若秦之函谷闗在漢𢎞農郡𢎞農縣)¶
　(即今陜郡靈寶縣界漢武帝元鼎三年徙於新安縣/界至後漢獻帝初平元年董卓脅帝西幸入函谷闗)¶
　(自此以前其闗竝在新安其後二十一年為建安十/六年曹公破馬超於潼闗乃中間徙於今所耳國之)¶
　(巨防不為細事史官闕載斯亦失之/此條前註刪節太畧今仍錄原文)¶
貽阮隱居　清詩近道要(吳注蔡邕銘精㣲/周密包括道要)¶
<pb:KR4c0020_WYG_027-10a>¶
遣興第三首　黄冠歸故鄉(吳注隋李播仕隋棄官為/道士號黄冠子即淳風之)¶
　(父/)¶
天末懷李白　應共寃魂語(吳注潘岳馬汧督誄/死而有靈庶慰寃魂)¶
宿贊公房　雨荒深院菊霜倒半池蓮(隨筆云予少年/時記作一聯雨)¶
　(深荒病菊江冷落愁楓後以其太險改為雨深人病/菊江冷客愁楓比前句㣲有藴藉盖取崔信明楓落)¶
　(吳江冷老杜雨荒深院菊南菊再逢人卧/病嚴武江頭赤葉楓愁客合而用之也)¶
西枝村宿　土室延白光(吳注後漢袁閎黨事作母老/不能遠遁乃築土室潛居十)¶
　(八/年)明燃林中薪(晉書畢城夜/燃薪讀書)¶
<pb:KR4c0020_WYG_027-10b>¶
太平寺泉眼　取供十方僧香美勝牛乳(張注高僧傳/訶羅竭者多)¶
　(衍頭陀晉武帝元康元年西入婁至山石室坐禪去/水逺乃以左脚碾室西石壁蹈沒指即拔足水從中)¶
　(出清香軟美/四時不竭)¶
　八巻¶
銅瓶　亂後碧井廢時清瑶殿深(隨筆云此篇盖見故/宫井内汲者得銅瓶)¶
　(而作首句便説廢井則下文反覆叙述為難而曲折/宛轉如是全在時清瑶殿句追想宫中情景便覺如)¶
　(許生動他人畢一生摹寫不能到也沉今按中四句/言瑶殿之内宫人汲水也應悲寒甃  承百丈有哀)¶
　(音惟井水深沉故須長綆下汲而美人生悲悲字形/容其手柔力怯耳若云悲銅瓶之沉沒文氣太促此)¶
<pb:KR4c0020_WYG_027-11a>¶
　(瓶失水應補在蛟龍缺落之上乃詩家藏針暗度之/法  按洪仲云杜五律詩凡二句開者七必闔於此)¶
　(可証/矣)¶
佐還山後寄　已應舂得細(吳注古樂詩石/上慊慊舂黄粱)¶
從人覔小胡孫　初調見馬鞭(張遠注庾信五張寺碑/身雖繫馬心避騰猿注)¶
　(引維摩經難化之人譬如象馬&KR1656;悷不調加諸苦毒/乃可調伏釋曰馬有五種第一見鞭影即調伏第二)¶
　(得鞭/乃伏)¶
寄彭州高使君　何太龍鍾極(張希良曰龍鍾二字有/作老憊解者有作蹭蹬)¶
　(解者有作下淚解者王褒書云授筆攬紙龍鍾横集/常建詩曰雙袖龍鍾涙不乾李端詩云龍鍾相見誰)¶
<pb:KR4c0020_WYG_027-11b>¶
　(能免則下淚之狀也元載入闗别妻詩云年來誰不/似龍鍾雖在侯門不見容蘇頲詩云龍鍾踏澗泥品)¶
　(彚注龍鍾行不動貌述異記有龍鍾石皆蹭蹬之狀/也杜詩云何太龍鍾極高適詩云龍鍾還忝二千石)¶
　(則老憊之狀也今人謂老人之不㓗者曰癃鬆正龍/鍾之訛張九齡答子昂贈竹簪詩曰遺我龍鍾節龍)¶
　(鍾本是龍種/別為一義耳)¶
寄張山人彪　獨臥嵩陽客(張遠註彭祖云上士異牀/下士異被服藥百裹不如)¶
　(獨/臥)¶
龍門鎮　迫此短景急(吳注舊引舞鶴賦急景凋年似/將景急二字相連按庾信詩短)¶
　(景負餘暉則短景㣲讀公詩歲/暮隂陽催短景又其較著矣)¶
<pb:KR4c0020_WYG_027-12a>¶
鳳凰臺　自天銜瑞圖飛下十二樓(張注琴操紂為無/道諸侯皆歸大王)¶
　(其後有鳳凰銜書於郊文王乃作操綺鮑/照煌煌京洛行鳳樓十二重四户八  忩)¶
寓同谷縣作歌七首　長安卿相多少年富貴應須致¶
　身早(隨筆云長安卿相未必盡屬少年杜説亦不盡/然漢貢禹壯年仕不遇棄官而歸至元帝初乃)¶
　(召用由諫大夫遷光祿奏言臣犬馬之齒八十一凡/一子年十二則禹入朝時八十其生子時固已七十)¶
　(歲矣竟再遷至御史大夫列於三公朱暉在章帝朝/自臨淮太守屏居後召拜僕射復為太守上疏乞留)¶
　(中詔許之因議事不合自繫獄不肯復署議曰行年/八十得在機密當以死報遂閉口不復言帝意解遷)¶
　(為尚書令至和帝時復諫征匈奴計/其年當九十矣其忠正非禹比也)¶
<pb:KR4c0020_WYG_027-12b>¶
萬丈潭　倒影垂澹澍(吳注天台賦序/或倒影於重溟)¶
　九巻¶
飛仙閣　浮生有定分(吳注南史顧愷之云命有定分/非智力所移命弟子作定命論)¶
龍門閣　百年不敢料(吳注潘岳詩人生天/地間百年孰能料)¶
桔柏渡　孤光隱顧盼(吳注沈約詩/單汎逐孤光)¶
有客　自鋤稀菜甲小摘為情親(陸時雍詩鏡云宋人/尊杜為詩中之聖字)¶
　(型句矱莫敢輕擬如自鋤稀菜甲小摘為情親特小/小作結語不知西閣意肯别定留人意更淺淺而一)¶
　(時何推賛/之甚耶)¶
<pb:KR4c0020_WYG_027-13a>¶
賔至(補注南宋洪容齋自福判滿秩歸葉晦叔贈以二/詩其首章起聯云一門伯仲知誰似四海文章正)¶
　(數君不拈韻而對起倣此詩幽棲地僻經過少老病/人扶再拜難也次章云此地相從驚歲晚登臨况是)¶
　(客歸時不拈韻而散起倣後詩苦憶荆州醉司馬謫/官樽酒定常開也前注所引存一遺一今補錄于此)¶
和裴廸登新津寺　何恨倚山木(張遠注淮南子趙王/遷流於房陵思故鄉)¶
　(為作山木之歌聞之者莫不隕涕白虎通亦載此事/  按此詩首句突然而起初時未詳所出解尚含糊)¶
　(及得邇可此説頓釋所疑言趙王流竄房陵而作山/木之歌宜其怨恨今羇旅蜀中亦何所恨而倚木吟)¶
　(詩乎此引古語/以逗起下文)¶
和裴廸登蜀州東城　東閣官梅動詩興還如何遜在¶
<pb:KR4c0020_WYG_027-13b>¶
　揚州(張希良曰何遜早梅詩枝横卻月觀影動凌風/臺月觀風臺在建業不在廣陵寰宇記所載分)¶
　(明沈約郊居賦風臺承翼月榭重楣當亦指此若徐/湛之所建之風亭月觀吹臺琴室自在廣陵不當認)¶
　(為一處考廣陵之名揚州自隋始遜為建安王記室/參軍本在建業之揚州  問若璩曰今之揚州在東)¶
　(漢為廣陵郡屬徐州兩晉猶然隋開皇九年方於此/置揚州總管府故煬帝泛龍舟曲云借問揚州在何)¶
　(處淮南江北海西頭前此揚州俱治建業今江寜府/是也晉劉穆之謂揚州根本所係不可假人皆指建)¶
　(業言/耳)¶
遊修覺寺(補注此詩徑石相縈帶川雲自去留乃摹寺/前之景説得瀟灑自如陸放翁詩泉石相縈)¶
　(帶雲煙互吐吞此寫湖上之景説得變見無常一則/參㑹禪機一則曠觀物態意各有指雖脫胎而却非)¶
<pb:KR4c0020_WYG_027-14a>¶
　(蹈/襲)¶
遺意次首　野船明細火(吳注庾信詩/細火落空槐)¶
　十巻¶
落日　啅雀爭枝墜(張遠注北齊張子信善風角奚永/落與子信坐鵲鳴庭樹鬬而墜子)¶
　(信曰有口舌事雖勅喚亦不可往是/夜瑯琊王五使召辭之詰朝難作)¶
柟樹為風雨所㧞嘆　東南飄風地動至(吳注古詩回/風動地起)¶
徐卿二子歌　孔子釋氏親抱送並是天上麒麟兒¶
　(麒麟兒雙承孔釋故云竝是舊引徐陵事得一遺一/張邇可引闕里故事兼舉方全  張注拾遺記孔子)¶
<pb:KR4c0020_WYG_027-14b>¶
　(生之先有麟吐玉書於闕里云水精之子系衰周/而素王母徴在以繡紱繫麟角此証恰好相符)¶
　十一巻¶
和嚴中丞西城晚眺　觀圖憶古人(吳注張延壽傳千/秋口對兵事畫地)¶
　(成/圖)¶
觀打魚歌　鱠飛金盤白雲高(張遠注大業拾遺錄松/江獻鱸鱠肉白如雪不)¶
　(腥所謂金虀玉鱠/東南之佳味也)¶
戲題寄漢中王　魯衛彌尊重(吳注梁元帝書情/深魯衛書信恒通)¶
王侍御許擕酒過草堂　鄰雞還過短牆來(補註詩家/用短牆不)¶
<pb:KR4c0020_WYG_027-15a>¶
　(避俗字但有工拙之不同杜公此句語率而近俚元/仇仁近云桃柳參差出短墻小樓突兀看湖光自覺)¶
　(風趣/嫣然)¶
　十二巻¶
陪李梓州王閬州　鸎花隨世界(張注丘遲書雜花隕/樹羣鸎亂飛後人合)¶
　(之曰/鸎花)¶
數陪李梓州泛江戲為艶曲(補注唐人五日觀妓詩睂/黛奪將萱草色紅裙妬殺)¶
　(石榴花誰道五絲能續命却令今日死君家此縱情/徇欲少年無賴之談豈可列于風雅中乎杜公陪李)¶
　(梓州泛江咏諸舫女樂云翠眉縈度曲雲&KR0066;儼成行/結語則云使君自有婦莫學野鴛鴦姚通泉携酒泛)¶
<pb:KR4c0020_WYG_027-15b>¶
　(江咏綵舟美人云笛聲憤怨哀中流妙舞逶迤夜未/休結語則云人生歡㑹豈有極無使霜露霑人衣觀)¶
　(此二詩能發乎情止乎禮義樂/而有節可以見公之所養矣)¶
送韋司直歸成都(隨筆云陶淵明詩我屋南山下今生/幾叢菊薔薇葉已抽秋蘭氣當馥王)¶
　(摩詰詩君自故鄉來應知故鄉事來日綺忩前寒梅/著花未杜公送韋郎歸成都云為問南溪竹抽梢合)¶
　(過墻又寄草堂云尚念四小松蔓草易拘纒古今詩/人懷想故居形之篇詠必以松竹梅菊為比興皆見)¶
　(文人/雅致)¶
送元二適江左　晉室丹陽尹公孫白帝城(吳注肅宗/時節鎮跋)¶
　(扈大有蘇峻俶擾石頭子陽負險稱帝/氣象先伏此二句正為莫論兵張本)¶
<pb:KR4c0020_WYG_027-16a>¶
山寺　窮子失淨處高人憂禍胎以兹撫士卒孰曰非¶
　周才(補注舊本窮子二句在撫士卒之下黄白山將撫/上下互調獨有體貼盖窮子原就佛徒言以兹)¶
　(士卒方推到章留後語㣲婉而有致若將窮子失淨/接在士卒下譏諷章氏恐太切直前註指窮子為士)¶
　(卒終覺/未當)自哂同嬰孩(漢武内傳延陵陽形有嬰孩/之貌仙宫以青真小童為號)¶
桃竹杖引贈章留後　出入𤓰甲鏗有聲(張遠注隱逸/傳郭休有一)¶
　(柱杖色如朱染叩之有聲遇夜則光/照十歩持之登高陟險未嘗失足)¶
　十三巻¶
傷春詩第五首(補注得無中夜舞誰憶大風歌奮然有/勤王敵愾之志太白却云但歌大風雲)¶
<pb:KR4c0020_WYG_027-16b>¶
　(飛揚安用猛士守四方無端作翻案語/成何議論李杜優劣亦可見其一班矣)¶
玉臺觀　中天積翠玉臺遥(隨筆云中天之臺有二一/見於列子周穆王改築宫)¶
　(室以居西極化人五府為虛而臺始成一見於新序/魏王將起中天臺許綰負㨧鍤請見曰欲起七千五)¶
　(百里之高臺其址須方八千里盡王之地不足以為/臺王黙然而罷今按此乃未成之事故原注但引列)¶
　(子為/證)¶
草堂　自及梟獍徒(補注左傳無/庸將自及也)¶
四松(補註此章前三叚皆當八句分截後四句/另結舊將第三叚作六句分截終覺未安)覽物嘆¶
　衰謝及兹慰凄凉清風為我起灑面若㣲霜足為送¶
<pb:KR4c0020_WYG_027-17a>¶
　老資聊待偃盖張我生無根蒂配爾亦茫茫(此撫松/寄興喜)¶
　(而兼傷老身當衰謝之年藉兹松間游息將來/亦堪娛  但恐行踪無定不能常對此松耳)有情¶
　且賦詩事迹可兩忘勿矜千載後慘澹蟠穹蒼(此以/咏松)¶
　(作結命意更覺高超耳言我身不能常伴此松惟有/賦詩寄情聊以遣興  至於千載摩蒼亦何容預為)¶
　(矜羡乎寓意於物而弗留意於物可見公之曠懷矣/  申涵光曰送老資欲藉松作棺無根蒂恐年不及)¶
　(待所謂歎/衰謝也)¶
贈王侍御契　鵷鴻不易狎(補注隋書齊驅/騏驥比翼鵷鴻)¶
寄司馬山人　髪少何勞白顔衰肯更紅(補注宋人詩/話白樂天云)¶
<pb:KR4c0020_WYG_027-17b>¶
　(醉貌如霜葉雖紅不是春東坡云兒童誤喜朱顔在/過後方知是酒紅鄭谷云衰鬢霜供白愁顔酒借紅)¶
　(陳後山云髪短愁催白顔/衰酒借紅皆脱化於杜)望雲悲轗軻(吳注北史元/樹奔南每見)¶
　(嵩山白雲未嘗/不引領欷歔)¶
丹青引　亦能畫馬窮殊相(張遠注赭白馬/賦殊相逸發)¶
韋諷宅觀畫馬圖　自從獻寶朝河宗(趙次公注朝河/宗者謂河宗朝)¶
　(而獻/寶也)¶
憶昔次首　百官跣足隨天王(吳注漢末升平謡桓公/入石頭陛下徒跣足)¶
　十四巻¶
<pb:KR4c0020_WYG_027-18a>¶
遣悶奉呈嚴公　直作鳥窺籠(吳注鶡冠子籠中/之鳥空窺不出)¶
晚秋陪嚴鄭公　湍駛風醒酒(吳注風賦清清/泠泠愈病析醒)高城秋¶
　自落雜樹晚相迷(隨筆云杜詩用自字相字共字獨/字誰字皆以寔字為對如徑石相)¶
　(縈帶川雲自去留山花相映發水鳥自孤飛高城秋/自落雜樹晚相迷百鳥各相命孤雲無自心勝地初)¶
　(相引徐行得自娛雲裏相呼疾沙邊自宿稀暗飛螢/自照水宿鳥相呼猿挂時相學鷗行炯自如自吟詩)¶
　(送老相勸酒開顔俱飛蛺蝶元相逐並蒂芙蓉本自/雙自去自來堂上燕相親相近水中鷗此時對雪遥)¶
　(相憶送客逢春可自由梅花欲開不自覺棣萼一别/永相望此以自字對相字也自須開竹徑誰道避雲)¶
　(蘿自笑燈前舞誰憐醉後歌死去慿誰報歸來始自/憐哀歌時自惜醉舞為誰醒離别人誰在經過老自)¶
<pb:KR4c0020_WYG_027-18b>¶
　(休永夜角聲悲自語中天月色好誰看此以自字對/誰字也野人時獨往雲木曉相參正月鸎相見非時)¶
　(鳥共聞江上形容吾獨老天涯風俗自相親縱飲久/拚人共棄懶朝真與世相違此日此時人共得一談)¶
　(一笑俗相看此以共/字獨字對相字也)¶
嚴鄭公岷山沲江圖(補注楊廷秀曰老杜沱水臨中座/岷山赴北堂此以畫為真也曾吉)¶
　(父云斷崖韋偃樹小雨/郭熈山此以真為畫也)¶
哭台州鄭司户蘇少監　情乖清酒送(補注清酒送謂/生前闕於餞送)¶
　(清酒二字見毛詩邇可欲改作漬酒但平仄未諧張/汪引徐稚傳人家有喪以綿絮漬酒暴乾以裹炙雞)¶
　(用水漬綿使有酒氣白茅為/藉以雞置前酹酒畢而去)望絶撫墳呼(謝靈運詩/撫墳徒自)¶
<pb:KR4c0020_WYG_027-19a>¶
　(傷/)¶
禹廟(補注此賦忠州禹廟也移動他處不得只此四十/字中風景形勝廟貌功徳無所不包其局法謹嚴)¶
　(而氣象𢎞壯讀之意味無窮宋延清禹廟詩用五排/揚厲而語帶寛浮秦少游禹廟詩用七律鋪張而詞)¶
　(少精警故曰他詩雖大/而小杜詩雖小而大)¶
房相公靈櫬　劒動親身匣(吳注親身匣舊引左傳不/設屬辟疏云屬次大棺辟)¶
　(親身棺也匣即蛟龍玉匣未確按劒動匣中直指劒/匣非謂棺也謝惠連詩裁為親身服著以俱寢興親)¶
　(身二字亦可相証何/必引左傳疏文乎)¶
子規　兩邊山木合終日子規啼(補注西湖志載宋孝/宗時有蜀士新選縣)¶
<pb:KR4c0020_WYG_027-19b>¶
　(令帝問以蜀中風景令對云兩邊山木合終日子規/啼帝大稱賞次日宰相召問所對之語何從得來答)¶
　(云夢中所記宰相云子當速去倘再召恐無以復應/數日後帝果宣召而令已出國矣嘉蓮燕語載元時)¶
　(李杲字明之其祖貧時夜讀書有一女子從室西地/中出與杲祖坐談甚美少頃漸以身親杲祖屹然不)¶
　(動將告去杲祖問曰汝是何神何鬼耶女子取筆書/於几上曰許身愧比雙南遂復入地中已而閲子美)¶
　(詩始悟其為金也掘之得金一笥杲從張元素學醫/術世稱東垣先生姚江黄梨洲先生文集記其高伯)¶
　(祖少雷當天順間其兄久遊不歸十餘年乏消息遍/尋南方不得一日禱於南嶽廟中祈神託夢嶽帝云)¶
　(沉綿盗賊際狼狽江漢行醒而不解其意翼日遇一/士人告以夢語解云此杜少陵和元道州詩也汝兄)¶
　(應在道州之地訪至州中果逢於街衢以此三事觀/之知杜詩流行天地間非特騷人墨客誦法少陵即)¶
<pb:KR4c0020_WYG_027-20a>¶
　(鬼神靈爽亦/識杜句矣)¶
贈鄭十八賁　心雖在朝謁(吳注杜估通典諸/給事日上朝謁)¶
别蔡十四　浮龍倚長津(吳注龍即舟也晉謡語/及郭璞詩皆指舟為龍)¶
　十五巻¶
八陣圖　遺恨失吞吳(吳見思論云末句作遺恨在吞/吳文意自明舊作失吞吳似費)¶
　(解/)¶
老病　夜足霑沙雨春多逆水風(隨筆云白樂天詩巫/山暮足霑花雨隴水)¶
　(春多逆浪風此全用杜句但變五字為七言耳按杜/云曉看紅濕處又云湖日蕩船明陸放翁詩則云猩)¶
<pb:KR4c0020_WYG_027-20b>¶
　(紅帶露海棠濕鴨綠平隄湖水明用濕明二字於句/尾先冠猩紅鴨綠於句頭以已意鎔鍊前人語愈増)¶
　(壯/麗)¶
最能行　小兒學問止論語(吳注顔氏家訓雖百世小/人知讀論語孝經者尚為)¶
　(人/師)¶
峽中覽物(補注杜詩巫峽忽如瞻華嶽蜀江猶似見黄/河元范徳機云黄河東去從天下華嶽西來)¶
　(抜地高覺杜平板而范流動矣杜詩江間波浪兼天/湧塞上風雲接地陰宋朱淑真云水光激浪高翻雪)¶
　(風力吹沙遠漲煙其峭抜/驚竒亦堪歩趨少陵矣)¶
雨　風吹蒼江去雨灑石壁來(補注朱子改樹為去言/風吹蒼江而去雨灑石)¶
<pb:KR4c0020_WYG_027-21a>¶
　(壁而來去來指風雨董氏改為蒼江㴻却是説風/吹而江㴻矣豈可云雨灑而壁來乎猶覺未安)¶
雨　沉思情延佇(補注陸機詩/沉思鍾萬里)¶
雨　夷歌負樵客(補注李嶠詩荒阡下/樵客野猿驚山鳥)¶
贈李十五丈　峽人鳥獸居(吳注鳥獸居/即巢居穴處)¶
謁先主廟(附記昭烈帝廟祀千秋而曹魏後世無聞可/見公道之在人心也又考漢魏陵墓亦存毁)¶
　(各異此天道之不爽者津逮秘書載惠陵一事有蜀/盗潛入隧道見帝與闗張共聚一堂令盗飲酒一椀)¶
　(賜玉帶一具其人戰懼而出所飲之酒乃漆漿也所/與之帶乃白蛇也此見千古英靈長存天壤矣近年)¶
　(甲寅乙卯之際河北漳水中有十五歲童子夏浴於/河腰斬屍浮其家驚異使强壯負力者仍入水中又)¶
<pb:KR4c0020_WYG_027-21b>¶
　(斷足股而死士人羣怒因載河上下流車涸其水見/一鐵輪旋轉如飛輪角掛以利刃土人去其刃碎其)¶
　(輪見輪旁有石槨用巨木撞破之槨中銅弩齊發射/傷數人其内仍有石壁土人用板扉蔽身横撞而碎)¶
　(壁内有兩石榻男左女右對卧其上衣冠面貌宛若/生存視其碑石知為魏武帝之墓衆人惡其生前篡)¶
　(國死後殺人遂拽出其屍粉碎骸骨先是一月有營/卒於夢中見一五十餘歲大夫自稱漢丞相云將來)¶
　(子當為我保䕶舊居及將發之前一夕又現夢云明/朝難作我室中金寶任汝携取慎勿毁我身體及期)¶
　(衆怒難解此卒亦分其所藏故物時湖南逆藩稱亂/遣河北兵督討此卒為把總官竟傷於砲火但能戮)¶
　(力從軍捐軀報國勝於曹氏遠矣噫疑塚七十散布/於大行河北而眞壙究為後人發掘前以機械陷人)¶
　(究以機械自滅反禍不漏可為奸雄永鑒矣此/時安陽邑令乃莆田林進士有刻文以紀其事)¶
<pb:KR4c0020_WYG_027-22a>¶
古柏行　黛色參天二千尺(何光遠鑑戒錄曰沈存中/筆談杜古柏行霜皮溜雨)¶
　(四十圍黛色參天二千尺四十圍乃是徑七尺無乃/太細長乎余謂四十圍若以古制論之當有百二十)¶
　(尺即徑四十尺矣安得云七尺也武侯廟柏當從古/制為定則徑四十尺其長二千尺又宜矣豈得以太)¶
　(細長疑之今按古柏雖極高大亦不能至二百丈只/是極形容之辭如秦州詩高栁半天青栁豈能高至)¶
　(半天/乎)¶
　十六巻¶
諸將一首　見愁汗馬西戎逼曾閃朱旗北斗閒(張希/良曰)¶
　(注家以少陵父名閑因改閒為殷非也上云西戎逼/下云北斗閒二字反對言戎馬之急如此而我軍旗)¶
<pb:KR4c0020_WYG_027-22b>¶
　(幟高竝北斗者悠颺閃爍如此閒暇則其逗留玩寇/可知矣當從趙次公之説且閑字從木閒字從月義)¶
　(同而㸃畫各别何嫌名之可諱乎又如娟娟戲蝶/過閒慢正與急湍相反對若改作開慢意致索然)¶
夔府書懷　貞觀是元龜(張遠注褚遂良傳太宗曰朕/行有三監前代成敗為元龜)¶
壯遊　王謝風流遠(張注庾信文風/流則王濛謝朓)¶
　十七巻¶
秋興第三首　千家山郭静朝暉每日江樓坐翠微(補/注)¶
　(舊本作日日乃起下還泛泛故飛飛但嫌重字太多/吕東萊作百處江樓與千家山郭相對但句法似板)¶
　(若作每日江樓仍是/對起而兼能起下矣)¶
<pb:KR4c0020_WYG_027-23a>¶
　十八巻¶
偶題　餘波綺麗為(吳注周書庾信父肩吾為梁太子/中庶子掌管記室東海徐摛為左)¶
　(衛率摛子陵及信竝為抄撰學士父子在東/宫既有盛才文竝綺麗故世號為徐庾體焉)經濟慙¶
　長䇿(補注張九齡詩雖然/經濟日無忘幽棲時)¶
小至　雲物不殊鄉國異(隨筆云今人以冬至日為書/雲至用之表啓中雖前輩亦)¶
　(不細考按左氏傳僖公五年正月辛亥朔日南至公/既視朔遂登觀臺以望而書禮也凡分至啓閉必書)¶
　(雲物為備故也至杜預注云周正月今十一月分春/秋分也至冬夏  也啓者立春立夏閉者立秋立冬)¶
　(雲物者氣色災變也蓋四時凡八節其禮竝同漢平/帝永平二年春正月辛未宗祀光武畢登靈臺觀雲)¶
<pb:KR4c0020_WYG_027-23b>¶
　(物尤為可証世但讀左傳前兩三句故遂顓以指冬/至云今太史局官每至此八日則為一狀若立春則)¶
　(曰風從艮位上來春分則曰風從震/位上來他皆倣此蓋古書雲之意也)¶
王兵馬使二角鷹　悲臺蕭颯石巃嵸(吳注西征賦作/歸來之悲臺按)¶
　(賦言悲臺用戾太子事於此/詩不切今以曹植詩為證)¶
愁　江草日日喚愁生巫峽泠泠非世情盤渦鷺浴底¶
　心性獨樹花發自分明(補注此四句本佳景而看作/愁端乃拗律之别派也故原)¶
　(注云戲為吳體朱瀚亦嘗辨駁之疑非少陵手筆今/按江草喚愁猶云花濺淚憎柳絮説來尚覺有情下)¶
　(三句於水泠鷺浴花發處綴以非世情底心性自分/明於上半句皆無交渉不特意拙抑且語稚矣自屬)¶
<pb:KR4c0020_WYG_027-24a>¶
　(可/疑)¶
晚登瀼上臺　深峽轉修聳(補注張九齡詩孤頂/乍修聳㣲雲復相續)¶
　十九巻¶
課伐木　季月當泛菊(補注李嶠九日詩仙杯/還泛菊寶饌且調蘭)¶
見螢火　巫山秋夜螢火飛簾疎巧入坐人衣(補注田/藝云北)¶
　(齊劉逖詩無由似𤣥豹縱意坐山中張説詩樹坐猿/猴笑杜詩楓樹坐猿深又黄鶯竝坐交愁濕又巫山)¶
　(秋夜螢火飛簾疎巧入坐入衣豹坐猿坐猶人所能/言若黄鶯竝坐語便新竒而螢火坐衣則更新更竒)¶
寄狄明府博濟　禁中决䇿請房陵(西漢傳贊灌夫一/時决䇿而名各顯)¶
<pb:KR4c0020_WYG_027-24b>¶
同元使君春陵行　狼狽江漢行(補注荀悦漢紀/周勃狼狽失據)¶
秋日夔府詠懷　回腸杜曲煎(司馬遷書腸/一日而九廻)朋來坐馬¶
　韉(吳注坐當作剉/用陶侃事也)¶
　二十巻¶
秋野五首　連山晚照紅(補注王勃詩浦樓低/晚照鄉路隔風煙)¶
復愁十二首　猶被賞時魚(補注賞時魚謂當時所賞/之魚袋隨筆云唐職林魚)¶
　(帶門叙金玉銀鐵帶及金銀魚袋云開元/勅非灼然有戰功者餘不得輒賞魚袋)¶
登高　風急天高猿嘯哀渚青沙白鳥飛迴(補注此聯/每句各包)¶
<pb:KR4c0020_WYG_027-25a>¶
　(三景又杜詩露下天高秋水清空山獨夜旅魂驚句/中亦含三折元人詩云落日亂鴉紅樹老斷雲孤雁)¶
　(碧天長句法相似其寫深秋景色最為工/肖但語近悲凉不如杜句之雄壯高爽也)無邊木葉¶
　蕭蕭下不盡江流滚滚來(原本以落木蕭蕭下對長/江滚滚來落下二字似乎)¶
　(犯重若以木葉對江流庶免字&KR0232;楚辭洞庭波兮/木葉下古詩大江流日夜客心悲未央可以相證)¶
刈稻了詠懷　寒風疎草木旭日散鷄豚(補注四明屠/惟忠田家即)¶
　(事詩小圃連茅屋疎籬䕶水門寒風催落□野色散/朝暾刈稻腰鎌出祈神社鼔喧坐看放犢去溪步入)¶
　(前村此詩三四力摹杜詩而全首/俱見穩稱雜諸杜集中幾難分辨)¶
大厯三年九月三十日　瘴餘夔子國霜薄楚王宫(補/注)¶
<pb:KR4c0020_WYG_027-25b>¶
　(杜詩又云夜郎溪日煖白帝峽風高元薛𤣥卿詩明/月夢回夔子北長風吹度夜郎西正用夔子國夜郎)¶
　(溪也又李子構詩天入五溪無雁到地經三峽/有猿啼此亦採用三峽樓臺五溪衣服句也)¶
雷　天地劃爭迴(吳注海賦地軸/挺拔而爭迴)¶
公孫大娘舞劒器行　先帝侍女八千人公孫劒器初¶
　第一(隨筆云自漢以來帝王妃妾之多惟漢靈帝吳/歸命侯晉武帝宋蒼梧王齊東昏陳後主晉武)¶
　(至於萬人唐世明皇為盛白樂天長恨歌云後宫佳/麗三千人杜子美劒器行云先帝侍女八千人葢言)¶
　(其多也新唐史所敘謂開元天寶中宫嬪大率四萬/嘻其甚矣隋大業離宫徧天下所在皆置宫女故裴)¶
　(寂為晉陽宫監以私侍髙祖及高祖/義師經過處悉罷之其多可想見矣)¶
<pb:KR4c0020_WYG_027-26a>¶
　二十一巻¶
栁司馬至　設備邯鄲道(補注左傳楚子以諸侯伐/吳早設備楚無功而還)¶
舍弟觀赴藍田第三首(補注篇中庾信羅含蔣詡邵平/叠用四古人引庾羅者為僦舊)¶
　(居也引蔣邵者為搆新居也要之公弟間關至楚行/李蕭條亦不暇謀及營室但從意中所籌畫者喜而)¶
　(筆之於詩高士襟懷文人韻致至今俱可/想見不必真有實事而詩品遂足流傳矣)¶
大厯三年春白帝城放船　五雲高太甲(補注太甲二/字徧查諸注)¶
　(皆未詳所出年友張希良石虹曰漢武帝内傳帝受/太甲靈飛於西王母又考桑道茂能為太乙遁甲之)¶
　(術太甲太乙皆上天貴神/得此一證宿疑為之頓釋)¶
<pb:KR4c0020_WYG_027-26b>¶
秋日荆南述懷　結舌防讒柄(吳注漢書王章/傳結諫臣之舌)¶
　二十二巻¶
湘夫人祠　蟲書玉佩蘚燕舞翠帷塵(補注李嶠詩羅/裙玉佩當軒出)¶
　(董思恭詩清音滿翠帷杜詩詠琴臺云野花留寶靨/蔓草見羅裙以此想像文君之容色不妨作佳麗語)¶
　(劉長卿題湘妃廟云苔㾗斷珠履草色帶羅裙其詠/神妃言近於䙝矣此詩蟲書燕舞二句只摹寫祠中)¶
　(景物自/見莊雅)¶
詠懷二首　羅浮展衰歩(張遠注一統志長沙攸縣有/羅浮江按詩言展衰歩應指)¶
　(粤中羅浮山江/水不可云歩也)¶
<pb:KR4c0020_WYG_027-27a>¶
哭韋大夫之晉　興殘虚白室(吳注憤賦棄虚白/之室歸長夜之臺)¶
　二十三巻¶
長沙送殷六參軍　高鳥黄雲暮寒蟬碧樹秋(補注杜/詩此二)¶
　(句乃敘送别時深秋景物亦借賔形主晚唐人送别/詩云一樽酒盡青山暮千里書回碧樹秋本脱胎杜)¶
　(句而慇勤惜别之情眷戀懷思之意皆在於/中風流藴藉三復謳吟意趣正自無窮也)¶
幽人(補註詩以幽人命題葢公年已老不能用世欲託/高人以遯迹當從伯敬長孺之説盧氏註與詩意)¶
　(不/合)¶
小寒食舟中作　佳辰强飲食猶寒隱几蕭條戴鶡冠¶
<pb:KR4c0020_WYG_027-27b>¶
　(補注此以首二句領起全局春水春花寒食時景天/上坐水漲浮空霧中看花前遥望二句皆承上佳辰)¶
　(戲蝶輕鷗亦舟中所見者過閒幔興已之飄零下急/湍傷已之淹泊語意𦂳注在萬里長安愁看二字正)¶
　(言隱几蕭條之故遥應次句作結/朱瀚以三四分承一二認脉未真)¶
　(註杜始於己已歲迨乙亥還鄉數經考訂癸未春日/刋本告竣甲申冬仍上金臺復得數家新註如前輩)¶
　(吳志伊閻百史年友張石虹同鄉張邇可各有發明/辛卯致政南歸舟次輯成聊補前書之疎畧時年七)¶
　(十有/四矣)¶
<pb:KR4c0020_WYG_027-28a>¶
諸家論杜¶
蘇軾子瞻曰太史公論詩國風好色而不淫小雅怨誹¶
　而不亂以予觀之是特識變風變雅耳烏覩詩之正¶
　乎昔先王之澤衰然後變風作發乎情雖衰而未竭¶
　是以猶止乎禮義以為賢於無所止者而已若夫發¶
　乎性止乎忠孝其諸豈可同日而語哉古今詩人衆¶
　矣而子美獨為首者豈非以其流落饑寒終身不用¶
　而一飯未嘗忘君也歟¶
<pb:KR4c0020_WYG_027-28b>¶
秦觀少游曰杜子美之詩實積衆家之長適當其時而¶
　已昔蘇武李陵之詩長於高妙曹植劉楨之詩長於¶
　豪邁陶潛阮籍之詩長於冲澹謝靈運鮑照之詩長¶
　於峻潔徐陵庾信之詩長於藻麗於是子美窮高妙¶
　之格極豪邁之氣包冲澹之趣兼峻潔之姿備藻麗¶
　之態而諸家之作所不及焉然不集諸子之長子美¶
　亦不能獨至於斯也豈非適當其時故耶孟子曰伯¶
　夷聖之清者也伊尹聖之任者也柳下惠聖之和者¶
<pb:KR4c0020_WYG_027-29a>¶
　也孔子聖之時者也孔子之謂集大成嗚呼子美其¶
　集詩之大成者歟¶
黄庭堅魯直曰子美作詩退之作文無一字無來處蓋¶
　後人讀書少故謂杜韓自作此語耳古之為文章者¶
　直能陶冶萬物雖取古人陳言入翰墨如靈丹一粒¶
　㸃鐵成金也　子美之詩法出審言句法出庾信但¶
　過之耳¶
李綱伯紀曰詩以風刺為主故曰上以風化下下以風¶
<pb:KR4c0020_WYG_027-29b>¶
　刺上主文而譎諫言之者無罪聞之者足以戒三百¶
　六篇變風變雅居其大半皆箴規戒誨美刺傷閔哀¶
　思之言而其言則多出當時仁人不遇忠臣不得志¶
　賢士大夫欲誘掖其君與夫傷讒思古吟咏情性止¶
　乎禮義有先王之澤故曰詩可以羣可以怨小弁之¶
　怨所以篤親親之恩鴟鴞之貽所以明君臣之義谷¶
　風之刺所以隆夫婦朋友之情使遭變遇閔而泊然¶
　無心於其間則父子君臣朋友夫婦之道或幾乎息¶
<pb:KR4c0020_WYG_027-30a>¶
　王者跡息而詩亡詩亡而後離騷作九歌九章之屬¶
　引類比義雖近乎悱然愛君之誠篤而嫉惡之志深¶
　君子許其忠焉漢唐間以詩鳴者多矣獨杜子美得¶
　詩人比興之㫖雖困躓流離而心不忘君故其詞章¶
　慨然有志士仁人之大節非止摹寫物象風容色澤¶
　而已也(見湖海/集序)¶
朱文公曰杜詩佳處有在用字造意之外者惟虛心諷¶
　詠乃能見之　作詩先看李杜如士人治本經本既¶
<pb:KR4c0020_WYG_027-30b>¶
　立方可及蘇黄以次諸家詩　文字好用經語亦一¶
　病老杜詩云致遠思恐泥東坡寫詩到此句云此詩¶
　不足為法　李杜韓柳初亦學選詩然杜韓變多而¶
　李柳變少變不可學而不變可學¶
吕氏童䝉訓曰謝無逸語汪信民云老杜有自然不做¶
　底語到極至處者有雕琢語到極至處者如丹青不¶
　知老將至富貴於我如浮雲此自然不做厎語到極¶
　至處也如金鐘大鏞在東序氷壺玉衡懸清秋此雕¶
<pb:KR4c0020_WYG_027-31a>¶
　琢語到極至處也¶
永嘉黄淮曰唐興律絶之體擅名無慮千餘家李杜為¶
　首稱而杜為尤盛盖其體製悉備譬若工師之創巨¶
　室其跂立翬飛之勢巍峩壯麗干雲霄焜日月而牆¶
　高萬仞不得其門而入迨析而觀之軒廡堂寢各中¶
　程度大則棟梁小而節棁榱桶皆梗柟杞梓黝堊丹¶
　漆也盖其鋪陳時政發人之所難言使當時風俗世¶
　故瞭然如指諸掌忠君愛國之意常拳拳於聲嗟氣¶
<pb:KR4c0020_WYG_027-31b>¶
　歎之中而所以得夫性情之正者葢有合乎三百篇¶
　之遺意也¶
洪邁容齋曰古人酬和詩必答其來意非若今人為次¶
　韻所局也觀文選所編何劭張華盧諶劉琨二陸三¶
　謝諸人贈答可知已唐人尤多不可具載姑取杜集¶
　數篇畧紀于此如高適嚴武韋迢郭受彼此唱酬層¶
　次條答正如鐘磬在簴扣之則應往來反覆于是乎¶
　有餘味矣¶
<pb:KR4c0020_WYG_027-32a>¶
捫蝨新語云韓以文為詩杜以詩為文世傳以為戲然¶
　文中要自有詩詩中要自有文亦相生法也文中有¶
　詩則句語精確詩中有文則詞調流暢謝𤣥暉曰好¶
　詩圓美流轉如彈丸此所謂詩中有文也唐子西曰¶
　古文雖不用偶儷而散句之中暗有聲調歩驟馳騁¶
　亦有節奏此所謂文中有詩也觀子美到夔州以後¶
　詩簡易純熟無斧鑿㾗信是如彈丸矣¶
蔡絛西清詩話曰詩家視陶淵明猶孔門視伯夷此為¶
<pb:KR4c0020_WYG_027-32b>¶
　確論然集大成手當終還子美¶
劉㑹孟辰翁曰子美年四十五自鄜陷賊明年自拔取¶
　拾遺扈從還京又明年始外補又明年始棄官入秦¶
　州自是流落輾轉凡三遷當時朝廷雖亂道路無壅¶
　雄藩賓客之盛自若也公以三朝遺老負海内詩名¶
　其遊迹所經如錦江洞庭意氣浩然江湖勝境樓臺¶
　高㑹長歌短賦傾晤賓主當奔走流離倉卒患難而¶
　所遇猶若此宜其詩之淋漓悲壯邁羣傑出乎　古¶
<pb:KR4c0020_WYG_027-33a>¶
　今窮詩人獨稱杜子美然在天寶則及見麗人友八¶
　仙在乾元則扈從還京歸趨左掖其間苦厄惟陷鄜¶
　數月耳後來流落夔蜀田園花柳亦與杜曲無異若¶
　石壕新安之覩記彭衙桔柏之崎嶇意者造物託之¶
　子美以此人間之變態令能言者傳之千秋萬世乎¶
　　五言七律㣲有拙處然時時得風雨鬼神之助¶
　沈休文懷舊九首乃杜詩八哀之祖¶
方沆曰少陵撫時憫事往往形諸篇什慷慨㣲婉能使¶
<pb:KR4c0020_WYG_027-33b>¶
　人有孤臣孽子擯棄不容之感遯世絶俗之悲後之¶
　君子迺欲以片語明作者之意令文不害辭辭不害¶
　志難之難者也¶
范温元實詩眼曰古人學問必有師友淵源漢楊惲一¶
　書迥出當時流軰則以司馬遷外甥故也自審言已¶
　自工詩當時沈佺期宋之問等同在儒館為交遊故¶
　杜甫律詩布置法度全學沈佺期更廣集大成耳沈¶
　云雲白山青千萬里幾時重謁聖明君甫云雲白山¶
<pb:KR4c0020_WYG_027-34a>¶
　青萬餘里愁看直北是長安沈云人如天上坐魚似¶
　鏡中懸甫云春水船如天上坐老年花似霧中看雖¶
　不免蹈襲前軰然前後傑句亦未易優劣也　老杜¶
　詩凡一篇皆工拙相半古人文章類如此皆拙而無¶
　取使其皆工則峭急無古氣如李賀之流是也然後¶
　世學者當先學其精神氣骨皆在於此如望嶽詩云¶
　岱宗夫何如齊魯青未了洞庭詩云吳楚東南坼乾¶
　坤日夜浮語既高妙有力而言東嶽與洞庭之大無¶
<pb:KR4c0020_WYG_027-34b>¶
　過於此後來文士竭力道之終有限量　齊梁諸詩¶
　人以至劉夢得温飛卿軰往往以綺麗風花累其正¶
　氣由於理不勝而辭有餘也惟杜綠垂風折筍紅綻¶
　雨肥梅岸花飛送客檣燕語留人亦極綺麗其摹寫¶
　景物意自親切所以妙絶古今至於寫舂容閒適則¶
　有穿花蛺蝶深深見㸃水蜻蜓欵欵飛落花遊絲白¶
　日静鳴鳩乳燕青春深寫秋景悲凉則有藍水遠從¶
　千澗落玉山高並兩峰寒江間波浪兼天湧塞上風¶
<pb:KR4c0020_WYG_027-35a>¶
　雲接地陰富貴之語則有香飄合殿春風轉花覆千¶
　官淑景移麒麟不動爐煙上孔雀徐開扇影還弔古¶
　之辭則有映堦碧草自春色隔葉黄鸝空好音翠華¶
　想像空山裏玉殿虛無野寺中雖渉於風花㸃染然¶
　窮理盡性巧移造化矣　凡作詩實字多則健虚字¶
　多則弱亦有全虛而意味無窮者如杜云世亂鬱鬱¶
　久為客路難悠悠長傍人江上形容吾獨老天涯風¶
　俗自相親萬里悲秋長作客百年多病獨登臺叢菊¶
<pb:KR4c0020_WYG_027-35b>¶
　兩開他日淚孤舟一繫故園心此等語何嘗不健(按/此)¶
　(條舊有萬事無成空/過日二句杜無此語)¶
楊載仲𢎞少遊成都謁杜公祠有主祠者乃公九世孫¶
　杜舉也因問曰先生所藏詩律重寶不猶有存者乎¶
　舉曰吾鼻祖審言以詩鳴世公子閑生甫又以詩鳴¶
　至於今源流益逺矣然甫不傳諸子而獨於門人吳¶
　成鄒遂王恭傳其法今子自逺方來敢不以三子所¶
　授者與子言之(按仲𢎞記憶此事在元英宗至治壬/戌年上距代宗大厯間約計五百四)¶
<pb:KR4c0020_WYG_027-36a>¶
　(十載其世次應不止九代且詩法所載杜律五十一/首註釋議論皆膚淺寡識未窺作者之意况宗武生)¶
　(日詩言詩是吾家事言熟精文選理豈可云詩法不/傳於其子乎此俱未可信也  又考杜詩七律演義)¶
　(元朝進士張性伯成所撰坊賈假名虞伯生以行世/嘉靖間濟南黄臣重梓復舊作叙辨之但此書議論)¶
　(淺畧不能發明杜意適/足累虞公之大名耳)¶
掲徯斯曼碩曰少陵古律各集大成咸趨浩蕩正如顔¶
　魯公書一出而書法盡廢至其渾然天成畧無斧鑿¶
　乃詩家運斤成風手也是以獨歩千古莫能繼之¶
傅若金與礪曰太白天才放逸故其詩自為一體子美¶
<pb:KR4c0020_WYG_027-36b>¶
　學優才贍故其詩兼備衆體而植綱常繫風化為多¶
　三百篇以後之詩子美其集大成也¶
嚴羽滄浪詩話曰論詩以李杜為準猶挾天子以令諸¶
　侯也　李杜數公如金翅擘海香象渡河下視郊島¶
　軰直蟲吟草間耳¶
莆陽鄭景韋曰李謫仙詩中龍也矯矯焉不受約束杜¶
　子美則麟遊靈囿鳳鳴朝陽自是人間瑞物二豪所¶
　得殆不可以優劣論也¶
<pb:KR4c0020_WYG_027-37a>¶
楊維楨鐵崖曰詩之教尚矣虞廷載歌君臣之道合五¶
　子有作兄弟之義彰闗雎首夫婦之匹小旻全父子¶
　之恩采於國風而被諸樂歌所以養人心厚天倫移¶
　風易俗之具實在於是後世風變而騷騷變而選流¶
　雖遠而源尚根於是也魏晉而下其教幾熄矣及李¶
　唐之盛士以詩命世者殆有數家尚有襲六代之弊¶
　者老杜氏慨然興起攬千載既墜之緒陳古諷今言¶
　詩者宗為一代詩史下洗哇淫上薄風雅使海内曉¶
<pb:KR4c0020_WYG_027-37b>¶
　然復知有三百篇之㫖議論杜氏之功者謂不在騷¶
　人下噫比世末學咸知誦少陵之詩矣而弗求其㫖¶
　義之所從出則又徇末失本與六代之弊同(出詩史/宗要序)¶
　(故友陳自/舜抄示)¶
李東陽麓堂詩話曰長篇中須有節奏有操有縱有正¶
　有變若平鋪穩布雖多無益唐詩類有委曲可喜之¶
　處惟杜子美頓挫起伏變化不測可駭可愕盖其音¶
　響與格律正相稱回視諸作皆在下風然學者不先¶
<pb:KR4c0020_WYG_027-38a>¶
　得唐調未可遽為杜學也　杜五七言古詩多用側¶
　韵如玉華宫哀江頭等篇其音調起伏頓挫獨為矯¶
　絶　古律詩各有音節然皆限於字數求之不難惟¶
　樂府長短句初無定數最難調叠然亦有自然之聲¶
　古所謂聲依永者謂有長短之節非徒永也故隨其¶
　長短皆可以播之律吕而其太長太短之無節者則¶
　不足以為樂若往復諷詠久而自有所得得之於心¶
　而發之乎聲則雖千變萬化如珠之走盤自不越乎¶
<pb:KR4c0020_WYG_027-38b>¶
　法度之外矣如李太白逺别離杜子美桃竹杖皆極¶
　其操縱曷嘗按古人聲調而和順委曲乃如此固初¶
　學所未到然學而未至於是亦未可與言詩也　韓¶
　蘇詩雖俱出入規格而蘇尤甚盖韓得意時自不失¶
　唐詩聲調如永貞行固有杜意而選者不之及何也¶
　楊士𢎞乃獨以韓與李杜為三大家不敢選盖亦有¶
　所見耶¶
江盈科雪濤詩評云子美作詩之時即有意於傳世觀¶
<pb:KR4c0020_WYG_027-39a>¶
　其詩曰平生性癖耽佳句語不驚人死不休至蘇子¶
　瞻亦云生前富貴死後文章盖皆知其詩之必傳於¶
　後也　又曰李青蓮是快活人當其得意時斗酒百¶
　篇無一語一字不是高華氣象及流竄夜郎後作詩¶
　甚少當由興趣消索杜少陵是固窮之士平生無大¶
　得意事中間兵戈亂離饑寒老病皆其實厯而所閲¶
　苦楚都於詩中寫出故讀少陵詩即當得少陵年譜¶
　看¶
<pb:KR4c0020_WYG_027-39b>¶
程棨三柳軒雜識云老杜詩如董仲舒䇿句句典雅堪¶
　作題目餘人詩非不佳但可命題者終少耳好詩與¶
　好句正自不同　文人自是好採取韓文杜詩號不¶
　蹈襲者然無一字無來處乃知世間所有好句古人¶
　皆已道之能者時復暗合孫吳耳大扺文字中自立¶
　語最難用古人語又難須是用古而不露筋骨¶
劉仕義新知錄曰昔人謂詩有别才非闗學也誠然矣¶
　又謂詩有别趣非闗理也則殊未是杜詩所以為唐¶
<pb:KR4c0020_WYG_027-40a>¶
　詩冠冕者以理勝也彼以風容色澤放蕩情懷為高¶
　而吟寫性靈為流連光景之辭者豈足以語三百篇¶
　之㫖哉¶
　(按杜詩云浣花溪裏花饒笑肯信人兼吏隱名又云/巡簷索共梅花笑嫩蘂疎枝半不禁所謂趣不闗理)¶
　(也/)¶
釋普文詩論云老杜之詩備於衆體是為詩史近世所¶
　論東坡長於古韻豪邁大度魯直長於律詩老健超¶
　邁荆公長於絶句閒暇清癯其各一家也¶
<pb:KR4c0020_WYG_027-40b>¶
陳繹曾詩譜云劉琨盧諶忠義之氣自然形見非有意¶
　於詩也杜子美以此為根本　謝靈運以險為主以¶
　自然為工李杜深處多取此　六朝文氣衰緩惟劉¶
　越石鮑明遠有西漢氣骨李杜筋骨取此¶
王世貞元美曰杜詩强力宏蓄開闔排宕然不無利鈍¶
　其於五古自云熟精文選理選體中高者蘇李無論¶
　已子建而下如太冲士衡元亮康樂明遠𤣥暉皆清¶
　絶滔滔芊綿流麗而杜長篇曼衍拖㳫何於選體殊¶
<pb:KR4c0020_WYG_027-41a>¶
　不類乎恐自壯遊玉華宫夢李白前後出塞田父泥¶
　飲湯東靈湫諸篇外不可多得矣惟七言歌行跌宕¶
　夭矯淋漓悲壯令讀者飄飄欲仙此為絶唱　五七¶
　言絶句李青蓮王龍標最稱擅塲為有唐絶唱少陵¶
　雖工力悉敵風韻殊不逮也惟錦城絲管日紛紛一¶
　首譏花卿僭逼含蓄不露極得風人之體當時妓女¶
　獨以此入歌可謂真誠實契矣　太白不成語者少¶
　老杜不成語者多如無食無兒舉家聞若欬及麻鞋¶
<pb:KR4c0020_WYG_027-41b>¶
　見天子垢膩脚不襪之類凡看二公詩不必病其累¶
　句亦不必曲為之䕶正使瑕瑜不掩亦是大家　子¶
　美晚年詩信口衝出啼笑雅俗皆中音律更不宜以¶
　清空流麗風韻姿態求之但後人效顰便學為一種¶
　生澁險抝之體所謂不畫人物而畫鬼魅者矣　太¶
　白五言沿洄魏晉樂府出入齊梁近體周旋開寶獨¶
　絶句超然自得冠古絶今子美五言北征述懷新婚¶
　垂老等作雖格本前人而調由已創五七言律廣大¶
<pb:KR4c0020_WYG_027-42a>¶
　悉備上自垂拱下逮元和宋人之蒼元人之綺靡不¶
　兼總故古體則脱棄陳規近體則兼該衆善此杜所¶
　獨長也　太白筆力變化極於歌行少陵筆力變化¶
　極於近體李變化在調與辭杜變化在意與格然歌¶
　行無常矱易於錯綜近體有定規難於伸縮調辭超¶
　逸驟如駭耳索之易窮意格精深始若無竒繹之難¶
　盡此其㣲不同者也　升庵駁宋人詩史之説而并¶
　譏少陵云詩之為體皆意在言外使人自悟至變風¶
<pb:KR4c0020_WYG_027-42b>¶
　變雅尤為含蓄言之者無罪聞之者足以戒如刺淫¶
　亂則曰雝雝鳴雁旭日始旦不必曰慎莫近前丞相¶
　瞋也憫流民則曰鴻雁於飛哀鳴嗷嗷不必曰千家¶
　今有百家存也傷暴斂則曰維南有箕載翕其舌不¶
　必曰哀哀寡婦誅求盡也叙饑荒則曰牂羊羵首三¶
　星在罶不必曰但有牙齒存所悲骨髓乾也杜詩之¶
　含蓄藴藉者多矣宋人不能學至於直陳時事類於¶
　訕訐乃其下乘宋人撰出詩史二字以誤後人如詩¶
<pb:KR4c0020_WYG_027-43a>¶
　可兼史則尚書春秋可以并省乎余按用修此言甚¶
　辨而覈不知其嚮所稱者皆指興比耳夫詩固有賦¶
　以述情切事為主不盡含蓄也語荒而曰周餘黎民¶
　靡有子遺勸樂而曰宛其死矣他人入室譏失儀而¶
　曰人而無禮胡不遄死刺聽讒而曰豺虎不受投畀¶
　有北若出少陵口用修不知如何貶駁矣¶
王世懋敬美曰今人作詩必入故事有持清虛之説者¶
　謂盛唐詩即景造意何嘗有此是則然矣然亦一家¶
<pb:KR4c0020_WYG_027-43b>¶
　言未盡古今之變也古詩兩漢以來曹子建出而始¶
　為宏肆多生情態此一變也自此作者多入史語然¶
　不能入經語謝靈運出而易辭莊語無所不為用矣¶
　剪裁之妙千古為宗又一變也中間何庾加工沈宋¶
　增麗而變態未極七言猶以閒雅為致杜子美出而¶
　百家禆官都作雅音馬浡牛溲咸成鬱致於是詩之¶
　變極矣子美之後而欲令人毁靚籹張空拳以當市¶
　肆萬人之觀必不能也其援引不得不日加繁盛然¶
<pb:KR4c0020_WYG_027-44a>¶
　病不在故事顧所以用之何如耳善使故事者勿為¶
　故事所使如禪家云轉法華勿為法華轉使事之妙¶
　在有而若無實而若虛可意悟不可言傳可力學得¶
　不可倉卒得也宋人使事最多而最不善使故詩道¶
　衰我朝越宋繼唐正以有豪傑數軰得使事三昧耳¶
　第恐二十年後必有厭而掃除者則其濫觴末弩為¶
　之也　杜詩七言律之有抝體猶詩之有變風變雅¶
　乎少陵故多變態但其詩有深句有雄句有老句有¶
<pb:KR4c0020_WYG_027-44b>¶
　秀句有麗句有險句有拙句有累句後世以為大家¶
　特高於盛唐者以其有深句雄句老句也而終焉不¶
　失其為盛唐者以其有秀句麗句也淺率者往往薄¶
　之則以其有險句拙句累句耳不知其愈險愈老正¶
　是此老獨得處故不足難之而獨拙累之句不能為¶
　掩瑕也　子美集中賀竒仝癖郊寒島痩元輕白俗¶
　無所不有此真杜詩也今人徒拾其高聲硬語以為¶
　真杜愈近愈遠矣　以古詩為律詩其調自高太白¶
<pb:KR4c0020_WYG_027-45a>¶
　浩然所長儲侍御亦多此體以律詩為古詩其格易¶
　卑雖子美不免也然子美古詩有挾風雅之趣短曹¶
　劉之牆者今人耳視夢語乃謂無古詩耳¶
李攀龍于鱗曰古詩妙在形容水月鏡花言外之言宋¶
　以後則直陳之矣求工於句字心勞而日拙矣枚氏¶
　七發非必於七也文渙而成七後之作者非七而必¶
　於七然皆俳語也惟少陵見道過於退之如文章有¶
　神交有道白小羣分命隨風潛入夜水流心不競出¶
<pb:KR4c0020_WYG_027-45b>¶
　門流水住等句皆是道也悟者得之¶
張綖南湖杜詩五言選序曰有元宗工首稱范楊楊仲¶
　𢎞編輯唐音詩家到今宗之然不及李杜大家清江¶
　范徳機先生批選杜詩共三百十一篇皆精深高古¶
　之作盖欲合葩經之數標㸃分節悉有深意太史公¶
　云古者詩三千餘篇孔子刪之為三百五篇皆弦歌¶
　之以求合韶武雅頌之音然則清江杜選其亦有志¶
　求合於斯耶惜世罕見其編余家藏舊本暇日為訂¶
<pb:KR4c0020_WYG_027-46a>¶
　其舛訛釋其大義刻之郡齋用貽同志觀者精思妙¶
　悟觸類而長之由清江之意而逆杜子之志以上遡¶
　三百篇之㫖詩道盡在是矣¶
四明沈明臣嘉則嘗言今人多稱李杜率無定品余謂¶
　李如春草秋波無不可愛然注目易盡耳至如老杜¶
　如堪輿中然太山喬嶽長河巨海纖草穠花恠松古¶
　栢惠風微波嚴霜烈日何所不有吾當李則雁行當¶
　杜則北面聞者驚愕¶
<pb:KR4c0020_WYG_027-46b>¶
四明屠隆長卿曰王元美謂少陵集中不啻有數摩詰¶
　此語誤也少陵沈雄博大多所包括而獨少摩詰之¶
　冲然幽適冷然獨往此少陵生平所短也少陵慷慨¶
　深沈不除煩熱摩詰參禪悟佛心地清凉胸次原自¶
　不同　或謂杜萬景皆實李萬景皆虛乃右實而左¶
　虚遂謂李杜優劣在虛實之間　詩有虚有實有虛¶
　虚有實實有虛而實有實而虛並非錯出何可端倪¶
　且杜若秋興諸篇託意深遠如畵馬行神情横逸直¶
<pb:KR4c0020_WYG_027-47a>¶
　將播弄三才鼔鑄羣品安在其萬景皆實而李如古¶
　風數十首感時託物慷慨沈著安見其萬景皆虛或¶
　又謂唐人惟少陵兼雅俗文質無所不有其最可喜¶
　者不避粗硬不諱樸野余謂老杜大家言其兼雅俗¶
　文質無所不有是矣乃其所以壇塲當時稱雄百代¶
　者則多得之悲壯瑰麗沈鬱頓挫至其不避粗硬不¶
　諱樸野固云無所不有亦其資性則然老杜所稱擅¶
　塲正不在此¶
<pb:KR4c0020_WYG_027-47b>¶
胡應麟元瑞詩藪曰六代則公幹之峭嗣宗之遠元亮¶
　之冲太冲之逸士衡之穠靈運之清明遠之俊𤣥暉¶
　之麗皆其至也兼之者陳思也唐人則王楊之繁富¶
　陳杜之孤高沈宋之精工儲孟之閒曠高岑之渾厚¶
　王李之風華昌齡之神秀常建之幽𤣥雲卿之古蒼¶
　任華之拙樸皆所專也兼之者杜也　謝靈運謂東¶
　阿才擅八斗元微之謂少陵集大成夫使子建與應¶
　劉並列拾遺與二孟齊肩可乎名家大家固當有辨¶
<pb:KR4c0020_WYG_027-48a>¶
郝敬仲輿杜詩題辭曰唐人詩取音律宏暢辭彩高華¶
　不渉事理不闗典要清空罔象如林風水月者别冊¶
　所錄即其佳篇也若程以古義好濫淫志燕女溺志¶
　促數煩志敖僻驕志唐詩皆有之非盡温柔敦厚性¶
　情之正惟杜少陵在唐人中砥節固窮忠義自許故¶
　其為詩感慨憂時根柢性情非徒嘲風弄月而已也¶
　余初就外傅先君命每夕誦杜詩一章時年甫齓已¶
　知有杜陵老翁勃勃向往矣　子美才富學博其為¶
<pb:KR4c0020_WYG_027-48b>¶
　近體長篇多至千言而氣力愈壯稱擅塲矣然詩家¶
　妙義正不在多且如麟趾甘棠每章十餘字漢高大¶
　風二十三字傾動千古自三百篇一變為辭再變為¶
　賦汎濫旁薄感慨藴藉盡露于古風故天真爛然才¶
　思壯浪豪舉發于近體五七言者足矣若夫長律娓¶
　娓秖足當其富有無關性情盖詩至近體不免雕琢¶
　更加凑砌雖堆金積玉興味已盡而葛藤蔓延甚覺¶
　無謂故余於長律不甚解頥今錄其最著有風韻逸¶
<pb:KR4c0020_WYG_027-49a>¶
　趣者以備一體學詩之要姑不須此　詩家絶句如¶
　單絲孤竹短調獨唱清婉流麗方為當家子美材大¶
　如鏞鐘賁鼔不作錚錚細響故絶句少而瀟灑疎俊¶
　者尤不可多得如此十餘首格調既高風韻又妙亦¶
　足空唐人矣夫豈在多¶
朱鶴齡杜詩輯註序曰經云詩言志志者性情之統㑹¶
　也性情正矣然後因事以緯思役才以適分隨感以¶
　赴節雖有時悲愁憤激怨誹刺譏仍不戾温厚和平¶
<pb:KR4c0020_WYG_027-49b>¶
　之㫖不然則靡麗而失之淫流灕而失之宕雕鏤而¶
　失之𤨏繁音促節而失之噍殺綴辭逾工離本逾遠¶
　矣子美之詩惟得性情之至正而出之故其發於君¶
　父友朋家人婦子之際者莫不有敦篤倫理纒綿筦¶
　結之意極之履荆棘漂江湖困頓顛躓而拳拳忠愛¶
　不少衰自古詩人變不失貞窮不隕節未有如子美¶
　者非徒學為之其性情為之也子美沒已千年而其¶
　精誠之照古今殷金石者時與天地之噫氣山水之¶
<pb:KR4c0020_WYG_027-50a>¶
　清音嶒&KR1478;響答於溟涬澒洞太虚寥廓之間學者誠¶
　能澄心祓慮正已之性情以來遇子美之性情則崆¶
　峒仙仗之思茂陵玉盌之感與夫杖藜丹壑倚櫂荒¶
　江之態猶可儼然晤其生面而揖之同堂不必以一¶
　二隱語僻事耳目所不接者為疑也夫詩有可解者¶
　有不可解者指事陳情意含風諭此可解者也託物¶
　假象興㑹適然此不可解者也不可解而强解之日¶
　星動成比擬草木亦渉瑕疵譬諸圖罔象而刻空虛¶
<pb:KR4c0020_WYG_027-50b>¶
　也可解而不善解之前後貿時淺深乖分欣忭之語¶
　反作誚譏忠剴之詞幾隣懟怨譬諸玉題珉而烏轉¶
　舄也二者之失注家多有兼之偽撰假託貽誤後人¶
　鼔説支離襲沿日久萬丈光燄化作百重雲霧矣今¶
　為剪其繁蕪正其謬亂疏其晦塞諮諏博聞網羅秘¶
　巻斯亦古人實事求是之指學者所當津逮其中也¶
柴紹炳虎臣論杜詩七律曰詩之有七言律始於唐也¶
　唐以前若梁簡文周庾信陳江總隋陳子良各有七¶
<pb:KR4c0020_WYG_027-51a>¶
　言儷句以八為斷即繼響古風而近體源流濫觴於¶
　此唐初祖構正名為律所以聲調穩叶氣色鮮華若¶
　沈雲卿杜必簡宋延清輩當時號為擅塲嗣是李韋¶
　燕許黼黻相繼但武徳神龍之間篇多應制金粉習¶
　勝臺閣氣多體則襲而少變響亦凝而未流迨開元¶
　天寶以還茹六朝之華而去其靡本初唐之莊而化¶
　其滯于是風格遒上音節諧㑹色理必工㫖趣俱逺¶
　如王維李頎岑參高適諸公並臻其妙號曰盛唐斯¶
<pb:KR4c0020_WYG_027-51b>¶
　實古今詣絶矣然隋珠和璧人不數首杜少陵獨以¶
　魁傑之才攄其藴憤之氣揮斥百代包舉衆家集中¶
　七律亡慮數什伯首大扺謝膚澤而敦骨力厭俳儷¶
　而尚矜竒勢取矯厲意主樸真沈著有餘流逸不足¶
　彼雖雄視千古間參長律之變調矣夫長律既屬緣¶
　情尤貴合調婉轉深穩音流管絃務極天然故杜氏¶
　卓然作者難乎折衷也然就厥體而辨之亦有工拙¶
　利鈍如秋興諸將詠懷古跡恨别退朝宿府野老南¶
<pb:KR4c0020_WYG_027-52a>¶
　隣玉臺觀藍田莊崔氏草堂弟觀赴藍田曲江對酒¶
　暮歸登高十二月一日小寒食舟中九日至日遣興¶
　次首閣夜返照黄草登樓野望吹笛賓至客至嚴公¶
　枉駕和裴廸送李八秘書送韓十四江東長沙送李¶
　十一銜贈韋七贊善諸首或遒麗精深或沈雄悲壯¶
　或真至雋永或曠逸清疎咸稱傑構其他率爾成篇¶
　漫然屬句予嘗覽而摘之中有近鄙淺者如富貴必¶
　從勤苦得男兒須讀五車書有近輕遫者如酒債尋¶
<pb:KR4c0020_WYG_027-52b>¶
　常行處有人生七十古來稀有近濡滑者如聞道雲¶
　安麯米春纔傾一盞即醺人有近纎巧者如侵凌雪¶
　色還萱草漏洩春光有栁條有近粗硬者如為人性¶
　僻耽佳句語不驚人死不休有近酸腐者如炙背可¶
　以獻天子美芹由來知野人有近平鈍者如繡衣屢¶
　許攜家醖皂盖能忘折野梅有近徑露者如此日此¶
　時人共得一談一笑俗相看有近沾滯者如寂寂繫¶
　舟雙下涙悠悠伏枕左書空凢此皆杜律之病瑕瑜¶
<pb:KR4c0020_WYG_027-53a>¶
　固不相掩正在學者之善擇耳　杜詩不避粗硬不¶
　嫌朴質而其氣魄精彩時流露于行間近世李獻吉¶
　摹倣杜詩氣體相近但多任心率筆風韻何存如萬¶
　事寸心拙而無味酒朋棋伴俗而傷雅及捩風拖雨¶
　打鼔鳴鑼俱墮惡道矣故子美矯唐而過者也獻吉¶
　學杜而甚者也¶
盧世㴶紫房餘論曰五言律至盛唐諸家而聲音之道¶
　極矣然未有富如子美者既富矣又有用也感天地¶
<pb:KR4c0020_WYG_027-53b>¶
　動鬼神訏謨定命逺猷辰告蒿目時艱勤恤民隱主¶
　文而譎諫言者無罪聞之者足以戒此所謂有用之¶
　文章也若夫好色則為國風怨誹則為小雅直於今¶
　體數十字内自鑄離騷洋洋乎盈耳哉　杜詩逺慮¶
　深憂固其獨攜之懷抱即託物寄言亦其全副之精¶
　神徃徃愁處令人悲涼欲絶快處令人歌舞不休又¶
　有乍看無端尋思有謂就不阡不陌中而條理指歸¶
　一一可按者又有興言在此寓意在彼就尋常尺幅¶
<pb:KR4c0020_WYG_027-54a>¶
　内而涵融籠罩蕩蕩難名者準繩最密神理縱横淘¶
　練極清竒葩煥發分明古訓降作律詩以至造化權¶
　輿陰陽昏曉飛潛動植表裏精粗但經弱毫微㸃靡¶
　不真色畢呈所云下筆如有神良非妄語　排律是¶
　詩中别體在少陵猶為餘事原其執筆伸紙初無鬬¶
　富取盈之心全局既審段落斯分縱横開闔任其所¶
　止而休焉自六韻以至百韻無不可者試從容研玩¶
　翻覺鋒發韻流之際暗有空翠撲人冲襟相照盡洗¶
<pb:KR4c0020_WYG_027-54b>¶
　排當陋習殆由天授非人力也　天生太白少伯以¶
　主絶句之席勿論有唐三百年兩人為政亘古今來¶
　無復有驂乗者矣子美恰與兩公同時又與太白同¶
　遊乃恣其崛强之性頽然自放獨成一家可謂巧於¶
　用拙長於用短精於用粗婉於用戅者也　子美最¶
　儻宕自表其能上之天子謂沈鬱頓挫隨時敏㨗揚¶
　雄枚臯尚可企及自東方朔以來斯趣僅見載觀其¶
　詠懷壯遊諸作自謂許身稷契致君堯舜脱畧時軰¶
<pb:KR4c0020_WYG_027-55a>¶
　結交老蒼放蕩齊趙間春歌冬獵酣視八極與高李¶
　登單父臺感慨駿骨龍媒賦詩流涕上嘉吕尚傳説¶
　之事至於閨房兒女悲歡細碎情狀盡寫入北征篇¶
　中參伍錯雜不復知有旁觀固是筆端有膽亦由眼¶
　㡳無人古之狂也肆子美有焉¶
黄生白山杜詩説曰看杜詩如看一處大山水讀杜律¶
　如讀一篇長古文其用意之深取境之遠制格之竒¶
　出語之厚非設身處地若與公周旋於花溪草閣之¶
<pb:KR4c0020_WYG_027-55b>¶
　間親陪其杖屨熟聞其謦欬則作者之精神不出閲¶
　者之心孔亦不開　杜詩所以集大成者以其上自¶
　騷雅下迄齊梁無不咀其英華探其根本加以五經¶
　三史博綜貫穿如五都列肆百貨無所不陳如大將¶
　用兵所向無不如意材之所取者博而運以㣲茫窈¶
　渺之思力之所自負者宏而寓以沈鬱頓挫之㫖以¶
　言乎大則含元氣以言乎細則入無倫以言乎天地¶
　之間則備矣此所以兼前代之制作而為斯道之範¶
<pb:KR4c0020_WYG_027-56a>¶
　圍也與　李杜齊名古今不敢軒輊予謂太白才由¶
　天縱故能以其高敵子美之大耳至論其胎骨則清¶
　新庾開府俊逸鮑參軍杜之目李確不可易豈與攀¶
　屈宋而駕曹劉者可同日論哉　杜公近體分二種¶
　有極意經營者有不煩繩削者極意經營則自破萬¶
　巻中來不煩繩削斯真下筆有神助矣夔州以前夔¶
　州以後二種並具乃山谷晦翁偏有所主不知果以¶
　何者擬杜之心神也　近體首主格律傅之以色澤¶
<pb:KR4c0020_WYG_027-56b>¶
　運之以風神斯登上品乃杜公經史騷賦盤鬱胸中¶
　溢為近體時覺陶鎔有未盡處其包舉唐賢以此其¶
　與唐賢分路揚鑣亦以此披沙揀金簸糠得米是在¶
　選者之功矣　杜公屢上公車不第卒以獻賦受明¶
　皇特逹之知故感慕終身不替雖前後鋪陳時事無¶
　所不備於當時荒淫失國惟痛傷而不忍譏此臣子¶
　之禮也説者不得公心影響傅㑹輒云有所譏切此¶
　註杜大頭腦差失處妄筆流傳杜公之目將不瞑於¶
<pb:KR4c0020_WYG_027-57a>¶
　地下矣　憂時戀主歎老嗟貧處處不出此意筆下¶
　千變不窮其身分不可及其才力更不可及　高廷¶
　禮品彚盛唐如太白王孟高岑龍標新鄉諸公並列¶
　正宗而少陵則稱為大家居名家羽翼之上非以其¶
　篇章浩瀚句調恢竒實居正變之間特創斯目以尊¶
　異之乎予謂杜之所以為大家者以其能集詩流之¶
　成也是故杜詩中兼有諸子諸子詩中不能兼有杜¶
　乃使不得居正宗之列尚非定評子嘗欲選杜集中¶
<pb:KR4c0020_WYG_027-57b>¶
　規調之合乎盛唐者錄為一編曰杜詩正宗庶詩家¶
　大統有專屬耳¶
張遠邇可序云先君子嘗以少陵詩集相示曰此風雅¶
　之宗光&KR0395;萬丈讀之可以暢性靈廣聞見斥浮葩而¶
　豎風骨既卒業窅而深典而博茫無所得兼以舉子¶
　業棄去所不飽蠧腹者僅爾乙卯秋風烟四起鍵户¶
　却掃除經史詞賦外凡諸子百家稗官野乗覆瓿片¶
　紙罔不旁捜𢎞覽而少陵固已收拾無餘始信古人¶
<pb:KR4c0020_WYG_027-58a>¶
　所云無一字無來歴非虚語也櫛比之下得其概矣¶
　未得其神研精久之迺悟其所居何地所際何時所¶
　歴何職悲憤笑樂皆有所為而作沈思涵泳見有絢¶
　爛者見有平淡者見有雄壯者見有超曠者見有奔¶
　放者見有謹嚴者見有沈鬱頓挫者語其格則有偷¶
　春有進退有轆轤有流水有間字有倒裝有雙承有¶
　叠句有扇對有各自為對有首尾相應如古文體者¶
　無蜂腰無鶴膝無懸脚無平頭無勦説無雷同千變¶
<pb:KR4c0020_WYG_027-58b>¶
　萬化不可紀極如造物生人閲古厯今窮山際海終¶
　無一人相似真竒絶也遂爾分章别句總之則陳其¶
　大意析之則抉其字義當日情緒躍然紙上若日月¶
　經天江河行地無格格不可解因歎前此註者或拾¶
　其糠秕或得其片臠或任意牽合或偽語假託九京¶
　可作必當俛首含寃集中薙夷盡力寢食出處動必¶
　相隨性之所近永矢弗諼爾(見杜詩㑹粹序/)¶
陶開虞説杜曰嘗見註杜詩者不下百餘家大約苦於¶
<pb:KR4c0020_WYG_027-59a>¶
　牽合附㑹反晦才士風流少陵一飯不忘君固也然¶
　興㑹所及往往在有心無心之間乃註者遂一切强¶
　符深揣即夢中歎息病裏呻吟必曰闗係朝政反覺¶
　少陵胸中多少凝滯沒却灑落襟懷矣　讀詩不讀¶
　杜學詩不學杜是戀三家邨而厭兩京拜一拳石而¶
　忘五嶽也抑以天分勝者近李以學力勝者近杜學¶
　者各自審焉可也　子美隨地皆詩往往見志朝雨¶
　晚晴慰藉草堂之寂寞枯椶病橘感傷㓂盜之慿陵¶
<pb:KR4c0020_WYG_027-59b>¶
　與夫課伐木督除䕭修水筒樹雞柵勞英雄以幽事¶
　老經濟於閒塲古今雷歎　亂離中骨肉之思更切¶
　老妻幼子弟妹諸姪依依婉戀正見其篤於天倫也¶
　　逺水逺山為雲為雨人知其為摩詰畫右丞詩也¶
　不知子美以詩為畫如羣木水光下萬家雲氣中畫¶
　雨林疎黄葉墮野静白鷗來畫朝歸雲擁樹失山邨¶
　畫夕落月動沙虛畫宵蒼山入百里斷崕如杵臼畫¶
　九成宫地形楚江巫峽半雲雨清簟疎簾看奕棋畫¶
<pb:KR4c0020_WYG_027-60a>¶
　水樓競將明媚色偷眼艶陽天畵美人貧知静者性¶
　白益毛髪古畫高隱放逐寧違性空虚不離禪畫遊¶
　僧存想青龍秘行騎白鹿馴畫黄冠子璋髑髏血模¶
　糊手提擲還崔大夫畫勇士細雨荷鋤立畫農竹光¶
　團野色含影&KR0222;江流畫幽居渚蒲隨地有邨逕逐門¶
　成畫田家寒風疎草木旭日放雞豚畫寒村櫓揺背¶
　指菊花開畫行舟燈前細雨簷花落畫夜坐親朋盡¶
　一哭鞍馬去孤城畫逺行柴門鳥雀噪歸客千里至¶
<pb:KR4c0020_WYG_027-60b>¶
　妻孥恠我在驚定還拭淚分明畫出一個亂後逺歸¶
　人掉頭紗㡌側曝背竹書光是畫暮景衰頽之狀遲¶
　日江山麗春風花草香林花著雨胭脂濕水行牽風¶
　翠帶長畫春光之韶麗也萬壑樹聲滿千崖秋氣高¶
　風急天高猿嘯哀渚青沙白鳥飛迴畫秋景之悲壯¶
　也星臨萬户動月傍九霄多雲移雉尾開宫扇日繞¶
　龍鱗識聖顔畫朝宁之尊嚴也荒庭垂橘柚古屋畫¶
　龍蛇古廟松杉巢水鶴歲時伏臘走邨翁畫祠廟之¶
<pb:KR4c0020_WYG_027-61a>¶
　荒涼也猿掛時相學鷗行炯自如以學字炯字畫猿¶
　鷗樹密早蜂亂江泥輕燕斜以亂字斜字畫蜂燕低¶
　昂各有意磊落如長人以磊落字畫鶴眼有紫焰雙¶
　瞳方卓立天骨森開張又儼然天馬來矣舉天地間¶
　所有之情狀無不曲肖於詩中真如化工之賦物畫¶
　工寫生猶不足以盡之　古人作詩無所忌諱送楊¶
　監赴蜀起句乃云去水絶還波大是凶䜟今人決不¶
　敢用亦實不宜用　文章千古事得失寸心知自是¶
<pb:KR4c0020_WYG_027-61b>¶
　至言彼文章不堪終日者宜乎其寸心絶不自知也¶
　　杜詩又有全不相干處偏似相干者如悲風為我¶
　從天來林猿為我啼清晝溪壑為我迴春姿數為我¶
　字皆不相干之相干也　有令人最可喜處反似不¶
　喜者如江上被花惱不徹行歩欹危實怕春不是愛¶
　花即欲死惱字怕字死字皆最可喜之不喜也　杜¶
　詩每於起句驚人如贈王生云麟角鳳嘴世莫辯煎¶
　膠續弦竒相見簡薛華云文章有神交有道端復得¶
<pb:KR4c0020_WYG_027-62a>¶
　之名譽早山水障云堂上不合生楓樹恠㡳江山起¶
　煙霧哀王孫云長安城頭頭白烏夜飛延秋門上呼¶
　送長孫侍御云驄馬新鑿蹄銀鞍被來好俱起得疎¶
　鹵竒突靈動不羈下接處風捲濤飛不愁思致之不¶
　續也此之謂托根蓬山自無凡卉至於結處老到如¶
　山水障云若耶溪雲門寺吾獨胡為在泥滓青鞋布¶
　襪從此始如贈狄明府云虎之飢下嶄巖蛟之横出¶
　清泚早歸來黄土汚人眼易眯俱結得瀟灑有不盡¶
<pb:KR4c0020_WYG_027-62b>¶
　之趣若王郎酒酣㧞劒斫地歌莫哀短歌行起語也¶
　一股豪氣直貫到結云青眼高歌望吾子眼中之人¶
　吾老矣此種奇横誰為歩其後塵者　杜詩有竒恠¶
　森聳出人想外者如咏王兵馬二角鷹起語云悲臺¶
　蕭瑟石巃嵸哀壑&KR1166;枒浩呼洶中有萬里之長江迴¶
　風韜日孤光動詩至此豈可以尋常字句間求耶¶
　杜詩有率意為之而後人不必效者如咏杜鵑起四¶
　句云西川有杜鵑東川無杜鵑涪萬無杜鵑雲安有¶
<pb:KR4c0020_WYG_027-63a>¶
　杜鵑使今人為之成甚底語　杜詩七言律往往奔¶
　放入竹枝樂府之例如十二月一日三首之類俱有¶
　厚力深思淺學不能及亦不可學也　杜詩有聲𢎞¶
　氣壯函盖乾坤者如地平江動蜀天濶樹浮秦星垂¶
　平野濶月湧大江流是也有機到神來不假錘鍊者¶
　如鴻雁幾時到江湖秋水多一時今夕㑹萬里故鄉¶
　情是也　杜詩有以曲折顛倒入妙見竒仍不碍大¶
　方者如峰青橘黄孺子亦知而放船云青惜峰巒過¶
<pb:KR4c0020_WYG_027-63b>¶
　黄知橘柚來便自深雋有味　杜詩有不可㸃斷者¶
　如慎勿吞聲道真宰意茫茫正憶往時嚴僕射共迎¶
　中使望鄉臺二句可作一句讀　渼陂行云半陂已¶
　南純浸山動影裊窕冲融間曲盡煙波變態咫尺但¶
　愁雷雨至蒼茫不曉神靈意其容慘愴其思窈渺真¶
　化工筆　泛舟云魚吹細浪揺歌扇燕蹴飛花落舞¶
　筵下句動盪易見而上句尤能寫實於空繪形於意¶
　　洗兵行云三年笛裏關山月萬國兵前草木風雄¶
<pb:KR4c0020_WYG_027-64a>¶
　亮悲壯恍如江樓聞笛關塞鳴笳青春復隨冠冕入¶
　紫禁正耐煙花繞寫得收京後春日暄妍百官忭豫¶
　一種氣象在目　寄高岑云意愜闗飛動篇中接混¶
　茫又寄李白云筆落驚風雨詩成泣鬼神此等語具¶
　大力量都從養氣中得來自道其所得當之者殊不¶
　易　秦州云月明垂葉露雲逐度溪風及無風雲出¶
　塞不夜月臨闗對門藤盖瓦映竹水穿沙俱想入幽¶
　細仍不害大家數　雙松歌云兩株慘裂苔蘚皮屈¶
<pb:KR4c0020_WYG_027-64b>¶
　鐵交錯迴高枝白摧朽骨龍虎死黑入太陰雷雨垂¶
　真所謂㝠思𤣥搆矯如飛龍矣　喜薛璩畢曜遷官¶
　云帝力收三統天威總四溟何等力量喚人看腰褭¶
　不嫁惜娉婷何等感慨　雲安九日咏菊云舊摘人¶
　頻異輕香酒暫隨著一頻字而二三十年存沒離合¶
　之感無不具見下一暫字見罇酒匆匆過此行踪飄¶
　泊不知又作何狀矣詩有咀嚼不盡處此類是也¶
　咏雨云行雲遞崇高飛雨靄而至此等流利雋淡又¶
<pb:KR4c0020_WYG_027-65a>¶
　似陶韋　丹青引云斯須九重真龍出一洗萬古凡¶
　馬空直是氣象聳絶　宿府云永夜角聲悲自語中¶
　天月色好誰看往往得此沈著痛鬱之語為篇中擔¶
　力　宿青溪驛云月明遊子静畏虎不得語想見空¶
　山荒渚夜深怕人　白帝城最高樓云城尖徑仄旌¶
　斾愁獨立縹緲之飛樓峽坼雲霾龍虎睡江清日抱¶
　黿鼉遊起得陡絶接得沈厚　白帝城云天欲今朝¶
　雨山歸萬古春谷鳥鳴還過林花落又開筆㡳具閒¶
<pb:KR4c0020_WYG_027-65b>¶
　逸之致非穠華所可儷也　遣懷云氣酣登吹臺懷¶
　古視平蕪芒碭雲一去雁騖空相呼胸中無豪邁之¶
　氣安能作此放曠語耶　悶詩云有鏡巧催顔鏡何¶
　嘗催顔却歸巧於鏡此際韵絶與熟食示宗文宗武¶
　云汝曹催我老同一機杼　瀼西云養拙干戈際全¶
　生麋鹿羣觀之得明哲之幾　墮馬云人生快意多¶
　所辱嵇康養生被殺戮大抵高人名士往往於文字¶
　中忽露棒喝如蘇子瞻賦赤壁忽云天地之間物各¶
<pb:KR4c0020_WYG_027-66a>¶
　有主云云别户旁峰金針隱現　咏月云四更山吐¶
　月殘夜水明樓自是絶唱而髯蘇擬之自一更以至¶
　五更便覺多事¶
吳齊賢論杜曰讀詩之法常先看其題目唐人作詩於¶
　題目不輕下一字亦不輕漏一字而杜詩尤嚴次看¶
　其格局段落其中反覆照應絲毫不亂而排律更精¶
　終看其句法前後相合虛實相生而詩之能事畢矣¶
　　讀詩之法當先看其年代大而朝廷政治小而出¶
<pb:KR4c0020_WYG_027-66b>¶
　處交遊可資考論次看其時且春詩景物不可入夏¶
　秋詩景物不可入冬終看其地名秦州山川不同於¶
　蜀成都土俗不同于夔而詩之考據定矣　一題數¶
　首而逐首分咏者如李監宅二首前首先言李監次¶
　首方及其宅暮春題瀼西新賃草屋五首一首暮春¶
　二首瀼西三首茅屋四首五首言懷　各題數首而¶
　上下聨接者如白帝城三首一連故曰一上一回新¶
　客夜客亭二首頂接故曰秋窓猶曙色　下首而分¶
<pb:KR4c0020_WYG_027-67a>¶
　承上首者如領妻子山行三首一首盡室畏途邊總¶
　言妻子二首飄零愧老妻單承妻三首稚子入雲呼¶
　單承子　下首而反前首者如憶昔二首與杜鵑行¶
　二首　下首而解前首者如瞿唐二首述古三首¶
　上首而生出下首者如秋興第四首故國平居有所¶
　思一句生下四首皆所思故國平居之事　兩首而¶
　中間相合者如社日二首一首以東方朔結二首以¶
　陳平起　首尾環應者如夜二首一首以白夜月休¶
<pb:KR4c0020_WYG_027-67b>¶
　弦起二首以月細鵲休飛結　首尾相對者黑白鷹¶
　二首一首以雲飛玉立起二首以金眸玉爪結　通¶
　首有句句貼題者如劉九法曹鄭瑕丘石門宴集第¶
　一二句石門三四句集五句劉鄭六句宴七八句收¶
　歸石門有一句不貼題者如題曰樹間而實咏柑題¶
　曰竪子至而實咏柰　一首中先立一句下聨分承¶
　者如吹笛秋山風月清下接云風飄律吕相和切月¶
　傍闗山幾處明如春日春盤細生菜下接云盤出高¶
<pb:KR4c0020_WYG_027-68a>¶
　門行白玉菜傳纎手送青絲如沱水臨中座岷山赴¶
　北堂山水雙起下文一水一山通篇雙對至末總收¶
　　突然而起者如咏柰而曰查梨纔綴碧梅杏半傳¶
　黄與柰無與因柰以先熟而可貴也如咏耳聾而曰¶
　生平鶡冠子歎世鹿皮翁與耳聾無涉因耳以老病¶
　而始聾也　忽然而住者如北征一篇結句曰煌煌¶
　太宗業樹立甚宏達中興之機實在於此如贈蘇徯¶
　一篇結句曰一請甘飢寒再請甘養䝉失身之戒令¶
<pb:KR4c0020_WYG_027-68b>¶
　人凛然皆言外之㫖也　一首中有問答者如潼闗¶
　吏田父泥飲　有通篇述詞者如新婚别無家别垂¶
　老别　絶句而逐句分承者如鄭䖍粉繪隨長夜曹¶
　霸丹青已白頭下接天下何曾有山水承鄭䖍人間¶
　不解重驊騮承曹霸　有以文體作詩者如劍南紀¶
　行龍門閣水㑹渡諸詩湖南紀行空靈峽諸詩用游¶
　記體如贈王評事我之曾老姑一首用傳體如八哀¶
　詩八首用碑銘墓誌體如北征壯游諸詩用記體餘¶
<pb:KR4c0020_WYG_027-69a>¶
　用離騷樂府體者非詩本㫖故不載　酬句之體原¶
　與來詩句句相答故曰酬也如酬高適酬嚴武酬韋¶
　迢並存原詩以俟觀覽　和詩之體古人止和其意¶
　即一倡三歎之㫖也如和賈舍人早朝諸詩可見外¶
　有和韻則用其原韻有次韻則逐字而和之始於元¶
　白皮陸盛於宋人而杜集不載　聨句之體始於栢¶
　梁然必意㫖局度如出一手乃佳杜集止送宇文石¶
　首一首可以為法¶
<pb:KR4c0020_WYG_027-69b>¶
　咏物而反起者如咏畫鶻先咏真鶻曰高堂見生鶻咏畵¶
　松而咏真松曰臨軒忽若無丹青　咏事而借客反¶
　收者如沙苑行咏馬也而以中有巨魚結枯柟咏柟¶
　也而以種榆水中結　以比喻起者如贈蘇四徯一¶
　首以道邊池㸑下桐比興以比喻結者如小園散病¶
　一首以飛來雙白鶴寓意　由近及逺隨所至而偶¶
　吟者則為獨歩尋花之七章自春徂夏積時日而成¶
　咏者則為漫興之九首　文章句法參差隨意易於¶
<pb:KR4c0020_WYG_027-70a>¶
　見工詩則束於五字七字中而各有段落轉折工巧¶
　之極遂成自然而非纂組雕繪之謂也亦舉一二以¶
　槩其餘　五字句有五字一句者美名人不及佳句¶
　法如何　有上一字下四字者青惜峰巒過黄知橘¶
　柚來　有上二字下三字者晚凉看洗馬森木亂鳴¶
　蟬　有上三字下二字者夜郎溪日煖白帝峽風寒¶
　　有上四字下一字者風連西極動月過北庭寒¶
　有一句作三折看者塵中老盡力歲晚病傷心峽雲¶
<pb:KR4c0020_WYG_027-70b>¶
　籠樹小湖日落船明　七字句有七字一句者豈有¶
　文章驚海内漫勞車馬駐江干　有上一字下六字¶
　者松浮欲盡不盡雲江動將崩未崩石　有上二字¶
　下五字者朝罷香煙攜滿䄂詩成珠玉在揮毫　有¶
　上三字下四字者漁人網集寒潭下估客舟隨反照¶
　來　有上四字下三字者香飄合殿春風轉花覆千¶
　官淑景移　有上五字下二字者五更鼔角聲悲壯¶
　三峽星河影動揺　有一句作三折者盤飱市逺無¶
<pb:KR4c0020_WYG_027-71a>¶
　兼味尊酒家貧只舊醅含風翠壁孤雲細背日丹楓¶
　萬木稠　五言律有二句一連者小子幽園至輕籠¶
　熟柰香　有四句一連者避暑雲安縣秋風早下來¶
　暫留魚復浦同過楚王臺　七言律有二句一連者¶
　花徑不曾緣客掃柴門今始為君開　有四句一連¶
　者得歸茅屋赴成都直為文翁再剖符但使閭閻還¶
　揖讓敢論松竹久荒蕪　餘古風排律咏物序事多¶
　十數句一連者詳見註中兹不載　有下句因上句¶
<pb:KR4c0020_WYG_027-71b>¶
　者如野徑雲俱黑江船火獨明以雲之黑益見火之¶
　明也　有上句因下句者如風月自清夜江山非故¶
　園以故國之不見悲清夜之空徂也　有下半句因¶
　上半句者如水淨樓陰直樓陰之直以水之浄也有¶
　上半句因下半句者如山昬塞日斜山之昬以日之¶
　斜也倒句如翠深開斷壁紅遠結飛樓盖翠而深者¶
　乃所開之斷壁紅而逺者則所結之飛樓極為竒秀¶
　若曰飛樓紅逺結斷壁翠深開膚而淺矣如緑垂風¶
<pb:KR4c0020_WYG_027-72a>¶
　折笋紅綻雨肥梅盖綠而垂者風折之笋紅而綻者¶
　雨肥之梅體物深細若曰綠笋風垂折紅梅雨綻肥¶
　鄙而俗矣如紅豆啄殘鸚鵡粒碧梧棲老鳳凰枝盖¶
　言紅豆也乃鸚鵡啄殘之粒碧梧也乃鳳凰棲老之¶
　枝無限感慨若曰鸚鵡啄殘紅豆粒鳳凰棲老碧梧¶
　枝直而率矣餘可類推　疊句如甚愧丈人厚甚知¶
　丈人真兩句中徘徊感荷如人道我卿絶世無既稱¶
　絶世無天子何不喚取守東都兩句中頓挫感歎如¶
<pb:KR4c0020_WYG_027-72b>¶
　得不哀痛塵再䝉嗚呼得不哀痛塵再䝉二句中哀¶
　傷迫切擊節淋漓定少一句不得　反跌之句如秋¶
　砧為寄衣也先曰亦知戌不返比懷人之感更深如¶
　達行在所喜生還也先曰死去憑誰報覺痛定之痛¶
　更甚　借用之句如辛苦賊中來也而曰所親驚老¶
　痩借傍人目中看出而已不知如生還偶然遂也而¶
　曰隣人滿牆頭借隣家感歎寫出而悲愈甚　反形¶
　之句極荒凉處而以富麗語出之如野寺殘僧少也¶
<pb:KR4c0020_WYG_027-73a>¶
　而曰麝香眠石竹鸚鵡啄金桃益見其荒凉　極貧¶
　窮事而以富貴語出之如喬木村墟古也而曰登爼¶
　黄柑重支牀錦石圓愈見其貧窘　極悲傷事而以¶
　歡喜語出之如北征初歸老夫情懷惡也而曰痩妻¶
　面復光癡女頭自櫛移時施朱鉛狼籍畫眉濶益見¶
　以前之悲傷　極形容之句者如揚旗舞旗也曰團¶
　團轉飛盖熠熠迸流星來纒風颷急去擘山嶽傾財¶
　歸俯身盡妙取略地平虹霓就掌握舒巻隨人輕¶
<pb:KR4c0020_WYG_027-73b>¶
　劍器行舞劍也曰㸌如羿射九日落矯如羣帝驂龍¶
　翔來如雷霆收震怒罷如江海凝清光至今可以想¶
　見焉　疊字之句如南京久客耕南畆北望傷神坐¶
　北忩朱櫻此日垂朱實郭外誰家負郭田戲也　相¶
　類之句如乾坤一草亭乾坤一腐儒如帝鄉愁緒外¶
　春色淚㾗邊弟妹悲歌裏乾坤涙眼中冦盜狂歌外¶
　形骸痛飲中　目前之句極便而思不能到者如翡¶
　翠鳴衣桁蜻蜓立釣絲見輕吹鳥毳隨意數花鬚寫¶
<pb:KR4c0020_WYG_027-74a>¶
　景之句極平而筆不能出者如荻岸如秋水松門似¶
　畫圖早霞隨類影寒水各依㾗　極竒險之句而寫¶
　之詳盡者如峽坼雲霾龍虎卧江清日抱黿鼉遊石¶
　出倒聽楓葉下櫓揺背指菊花開極俗鄙之句而化¶
　為神竒者如攀桂仰天高搗藥兎長生舉之不勝舉¶
　也今人每取一二竒字爭纎鬬巧故有好句而無好¶
　章豈可復導其流哉然有得之自然而確不可移者¶
　亦舉其一二而已　有用仍字者山雨尊仍在是重¶
<pb:KR4c0020_WYG_027-74b>¶
　過何氏也秋月仍圓夜是十七夜月也蟻浮仍臘味¶
　是正月三日也　有用一字者乾坤一草亭乾坤一¶
　腐儒天地一沙鷗於乾坤天地之内下此一字寫其¶
　孤也寫其微茫也　有用似字者爐存火似紅若以¶
　為有火也寒也掃除似無帚不聞其有帚也静也有¶
　用抱字者有時浴赤日光抱空中樓湯氣上騰内外¶
　氤氲也上有蔚藍天垂光抱瓊臺天光下照四面炳¶
　耀也清江日抱黿鼉遊江波容與日氣暄和也　有¶
<pb:KR4c0020_WYG_027-75a>¶
　用不肯字者江平不肯流若流而實不流者緩之至¶
　也秋天不肯明應明而故不明者望之至也　有用¶
　受字者吹面受和風受之而喜也輕燕受風斜受之¶
　不能也修竹不受暑暑不能入也　同一咏月也光¶
　細絃欲上影斜輪未安初間上半夜之月也未缺空¶
　山静高懸列宿稀望夕之月也舊挹金波爽十六夜¶
　之月也秋月仍圓夜十七夜之月也蝦蟆動半輪望¶
　後之月也四更山吐月殘夜水明樓將晦下半夜之¶
<pb:KR4c0020_WYG_027-75b>¶
　月也　同一咏蝶也戲蝶過間幔風蝶勤依槳孤蝶¶
　也穿花蛺蝶深深見雙蝶也野畦連蛺蝶羣飛之蝶¶
　也　用雙字者襯出上下字也如野日荒荒白荒荒¶
　無色也正寫其白江流泯泯清泯泯無聲也正寫其¶
　清　如急急能鳴鴈惟鳴故見其急輕輕不下鷗不¶
　下故見其輕也　㸃一字而神理俱出者如國破山¶
　河在在則興廢可悲城春草木深深則薈蔚滿目矣¶
　如碧委牆隅草委字不言雨而雨見霜倒半池蓮倒¶
<pb:KR4c0020_WYG_027-76a>¶
　字不言秋而秋深矣如燕入非傍舍鷗歸祇故池非¶
　字祇字則校書亡而荒凉甚古牆猶竹色虚閣自松¶
　聲猶字自字則滕王去而憑弔深矣　用一字而景¶
　物逼肖者如兩行秦樹直直字方是秦中之樹萬㸃¶
　蜀山尖尖字方是蜀中之山如細動迎風燕細字寫¶
　燕并寫大江中之燕輕揺逐浪鷗揺字寫鷗并寫急¶
　流中之鷗　用一字而反襯見意者如山河扶繡户¶
　扶字借山河而寫繡户之高乾坤繞漢宫繞字借乾¶
<pb:KR4c0020_WYG_027-76b>¶
　坤以寫漢宫之大如樓光去日逺去字不寫日逺而¶
　寫樓之峻峽影入江深入字不寫江深而寫峽之高¶
　　用一字而兩邊雙照者如王漢州杜綿州泛池一¶
　首而曰使君雙皂盖雙字王杜二刺史也如楊奉先¶
　宅㑹白水崔明府一首而曰鳬舄共差池共字差池¶
　字楊崔二縣令也如江漲呈竇使君一首而曰同是¶
　一浮萍同字已與竇使君也如岳麓道林寺一首而¶
　曰壯麗敵清凉俱交響共命鳥雙迴三足烏歩歩雪¶
<pb:KR4c0020_WYG_027-77a>¶
　山草人人滄海珠敵字俱字交字雙字歩歩字人人¶
　字二寺也　用事重叠詩家之病也而贈韓諫議一¶
　首如星宫之君北斗羽人赤松子南極老人并麒麟¶
　鳳凰芙蓉旌旗瓊漿煙霧純用神仙事魏將軍歌一¶
　首如星纒天駟天河欃槍熒惑鈎陳𤣥武純用天文¶
　事舍弟觀到江陵第一首用荆州峽内沙頭嶢闗寒¶
　江黄牛八句而用六地名前題第二首如庾信羅含¶
　蔣詡邵平八句而用四人名反以相犯出竒而不復¶
<pb:KR4c0020_WYG_027-77b>¶
　見其使事之迹　用虚字宋人之習氣也而螢火一¶
　首中四句連用忽驚復亂却繞偶經花厎一首後六¶
　句連用忽疑何事恐是堪留深知莫作而不見重複¶
　為難　拈一字而縱横出竒者大家所不屑為有時¶
　作狡獪者戲如東西南北有兩句分用者東望西江¶
　永南遊北户開岷嶺南蠻北徐關東海西嵯峨白帝¶
　城東西南有龍湫北虎溪有兩句疊用者南京久客¶
　耕南畆北望傷神坐北忩有一句總用而下復分承¶
<pb:KR4c0020_WYG_027-78a>¶
　者東西南北更堪論下接以遥拱北辰欲傾東海邊¶
　塞西山衣冠南渡然不足為法　就唐人而論杜公¶
　已掩有衆長如不見李生久佯狂真可哀世人皆欲¶
　殺吾意獨憐才則元白也客醉揮金椀詩成得錦&KR0129;¶
　麝香眠石竹鸚鵡啄金桃則温李也萬壑樹聲滿千¶
　崖秋氣高眼穿當落日心死著寒灰則賈島也崩石¶
　欹山樹清漣曵水衣紅浸珊瑚短青懸薜荔長則錢¶
　劉也俱飛蛺蝶元相逐並蒂荷花本自雙則韓偓杜¶
<pb:KR4c0020_WYG_027-78b>¶
　牧也王郎拔劍斫地歌莫哀我能拔爾抑塞磊落之¶
　竒才豫章翻風白日動長鯨跋浪滄溟開太白無此¶
　雄放太常樓船聲嗷嘈問兵刮冦趨下牢牧出令奔¶
　飛百艘猛蛟突獸紛遁逃長吉無此竒傑出其緒餘¶
　已足衣被一代矣　唐人惟摩詰律詩可以頡頏老¶
　杜然終南山一首太乙近天都連山到海隅白雲回¶
　望迥青靄入看無四句誠與老杜無間接云分野中¶
　峰變陰晴衆壑殊已覺六句俱景至落句曰欲投人¶
<pb:KR4c0020_WYG_027-79a>¶
　處宿隔水問樵夫未免粘帶而響亦稍落承載上六¶
　句不起老杜必推開一歩有雄渾句以振之矣　公¶
　進鵰賦表稱自七歲所綴詩筆約千餘篇又云七齡¶
　思即壯開口咏鳯凰而集中天寶十餘年間東都齊¶
　魯不及三十首而少年及吳越之詩不傳則天寶以¶
　前之詩散失多矣　杜公成都有浣花草堂䕫州有¶
　東屯稻畦茅屋瀼西果園草堂旅寓安適尚多悲歎¶
　至荆南飄泊舟中宗文復夭而俱無一言則湖南以¶
<pb:KR4c0020_WYG_027-79b>¶
　後之詩散失多矣¶
　(諸家評論已載各章之末其統論綱領及連釋字句/者又附紀此編庶廣前編所未備耳  癸已歲兆鰲)¶
　(記/)¶
　¶
　¶
　¶
　¶
　杜詩補註巻下¶
