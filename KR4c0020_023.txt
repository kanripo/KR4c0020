# -*- mode: mandoku-view; -*-
#+TITLE: 杜詩詳註
#+DATE: 2015-08-24 23:46:28.084570
#+PROPERTY: ID KR4c0020
#+PROPERTY: BASEEDITION WYG    
#+PROPERTY: JUAN 卷二十三
<pb:KR4c0020_WYG_023-1a>¶
欽定四庫全書¶
　杜詩詳註卷二十三¶
　　　　　　　　　　翰林院編修仇兆鰲撰¶
　　湖中(一作/南)送敬十使君適廣陵(鶴注當是大厯四/年潭州作  唐書)¶
　　(揚州廣陵郡屬淮南道君公追酬髙蜀州/人日詩序有昭州敬使  超先當即其人)¶
相見各頭白其如離别何幾年一㑹面今日復(扶又/切)悲¶
歌(首叙送別之情適後漢書范丹别/王奐曰今子逺  千里㑹面無期)少(去/聲)壯樂(音/洛)難得¶
嵗寒心匪他(湯河/切)氣纒霜匣滿冰置玉壺多遭亂實漂¶
<pb:KR4c0020_WYG_023-1b>¶
泊濟時曾(音/層)琢磨形容吾較老膽力爾誰過(此叙彼此/心緒  嵗)¶
(寒句承各頭白霜匣玉壺比敬之氣豪而識積遭亂濟/時言己之厯世而才練皆所謂心匪他也下二亦用分)¶
(承劍盧諶詩綢繆委心自同匪他上西京雜記髙帝斬/蛇  琉璃為匣十二年一磨瑩刀  常如霜雪開匣拔)¶
(鞘光彩射人冰樂/府清如玉壺)秋晚嶽增翠風髙湖湧波鶱騰訪知¶
巳淮海莫蹉&KR0760;(末叙送别景事臆上二湖南秋景下二/廣陵之事  杜  本言淮海訪知巳鶱)¶
(騰莫蹉&KR0760;只互換兩字不惟調恊亦且句新波此章/首尾各四句中間八句  浮淮賦驚風泛湧  駭)¶
　　晚秋長沙蔡五侍御飲筵送殷六參軍歸澧(音里/一作)¶
　　(灃/誤)覲省(鶴注當是大厯四年冬/作  灃州屬岳州府)¶
<pb:KR4c0020_WYG_023-2a>¶
佳士欣相識慈顔望逺遊甘從投轄飲肯作致(従杜臆/舊作置)¶
書郵髙鳥黄雲暮寒蟬碧樹秋湖南冬不雪吾病得淹¶
留(首二殷六省覲三四蔡筵送行五六别時秋景七八/别後旅情  黄生注公前有送侍御四舅之澧朗詩)¶
(疑即致書於此人五羡殷六悲巳景中却有寓意用潘/岳閑居賦壽觴舉慈顔和  望逺逰謂親望子歸  論)¶
(語逺逰字轄前漢陳孟公嗜酒毎大飲賓客滿座輒闗/門取客車  投井中雖有急不得去  世說殷羨為豫)¶
(章太守將附書百許函悉擲水中曰沉者自沉浮者自/浮殷洪喬不能作致書郵  古樂府黄雲暮四合髙鳥)¶
(各分飛寄語逺逰子月圓胡不歸嘒潘岳秋興賦庭樹/摵以灑落兮勁風戾而吹衣蟬嘒  而寒吟兮雁飄飄)¶
(而南飛寒江淹詩碧樹先秋落而得淹/留聊避  也楚辭九辨蹇淹留  無成)¶
<pb:KR4c0020_WYG_023-2b>¶
　(新安黄生白山曰公欲託殷寄書詩故歸重於殷蔡/侍御則安頓在投轄句中與他筵送客詳主畧賓者)¶
　(不同此古文叙/事輕重法也)¶
　　别張十三建封(鶴注當是大厯四年潭州作薦舊/唐書大厯初道州刺史裴虬  建)¶
　　(封於湖南觀察使韋之晉辟署參謀授左清道兵/曹參軍不樂職輒去後為徐泗濠節度使  杜臆)¶
　　(觀詩意張葢應韋之辟不/樂就職而去公與之别也)¶
嘗讀唐實録國家草昧初劉裴首建議龍見(音/現)尚躊躇¶
秦王撥亂姿一劍總兵符汾晉為豐沛暴隋竟滌除(首/叙)¶
(開國勲臣為下文張本辨此以裵為賓劉為主文前漢/司馬遷傳贊善序事理  而不華質而不俚其  直其)¶
<pb:KR4c0020_WYG_023-3a>¶
(事核不虚美不隱惡故曰實録唐藝文志髙祖實録二/十巻敬播撰房𤣥齡監修太宗實録二十巻敬播顔𦙍)¶
(撰房𤣥齡監修為易天造草昧謂草雜暗昧之初靜劉/文靜傳大業末  晉陽令輿晉陽宫監裴寂善文  見)¶
(太宗謂寂曰唐公子非常人也因與定議起兵通鑑大/業中髙祖鎮太原時劉大靜為晉陽令裴寂為晉陽宮)¶
(監見天下盗起知隋必亡首建議舉大事帝猶未允頼/秦王贊之遂起兵汾晉  蔡邕光武清陽宮碑龍見白)¶
(水人躊躇髙祖志未决也書漢髙帝紀撥亂世反之正/    持三尺劍取天下晉  雷焕送一劍於張華一劍)¶
(自佩故史記魏公子傳兵符常在王卧内與汾晉為/唐公  鄉猶漢之豐沛  漢武帝紀滌除  之更始)宗¶
臣則廟食後祀何疎蕪彭城英雄種(上/聲)宜膺將(去/聲)相(去/聲)¶
圖爾惟外曾孫倜儻汗血駒(次記張氏淵源見毓種有/自  此以劉為賓張為主)¶
<pb:KR4c0020_WYG_023-3b>¶
(仕劉文靜傳文靜自言系出彭城世居京兆武功父韶/  隋戰死贈儀同三司  漢東方朔傳賛倜儻博物)¶
眼中萬少(去/聲)年用意盡崎嶇相逢長沙亭乍問緒業餘¶
乃吾故人子童丱聯居諸(此遡往日交情洽少年﨑嶇/言不如舊交欵  緒業謂世)¶
(緒家業逰米注公父□為兖州司馬當是趨庭之日與/張玠同  而建封相從也故人指玠童丱指建封建封)¶
(以貞元十六年終年六十有六公開元末逰兖是時建/封纔六七嵗耳舊注謂公幼時與建封友善謬矣  舊)¶
(唐書建封兖州人父玠少豪俠安祿山反令偽將李庭/偉率蕃兵脅下城邑玠率鄉豪集兵殺之太守韓擇木)¶
(方遣使奏聞玠蕩江南不言其功惜司馬遷傳頼先人/緒業  詩日居月諸昌黎詩為爾  居諸亦將虚字作)¶
(實/用)揮手灑衰淚仰看八尺軀内外名家流風神蕩江湖¶
<pb:KR4c0020_WYG_023-4a>¶
范雲堪結友(一作/晚交)嵇紹自不孤(此喜知巳可憑為内家/為玠之子外家  文靖)¶
(外孫皆名流也人杜臆范雲嵇紹一聮既欲託身又欲/託子非真重其  必不作此語  儀禮注姑之子外兄)¶
(弟也舅之子内兄弟也魏𡊮淮正論中外之親近於同/姓  後漢方術傳餘亦斑斑名家焉  劉孝威傳風神)¶
(灑落容止汪洋王梁書范雲好節尚奇專趣人之急少/時與領軍長史  畡善畡亡於官舍貧無居宅雲乃迎)¶
(喪還家躬營唅殯南史何遜弱冠舉秀才范雲見其對/策大相稱賞結為㤀年友  晉書嵇康與山濤結神交)¶
(康臨誅謂其子紹曰/巨源在汝不孤矣)擇材征南幕潮(一作/湖)落回鯨魚載¶
感賈生慟復(扶又/切)聞樂毅書主憂急盗賊師老荒京都¶
舊邱豈(一作/復)稅駕大厦傾宜扶(此送其辭幕歸京晉擇/材征南昔在韋之  幕)¶
<pb:KR4c0020_WYG_023-4b>¶
(巾潮落鯨回韋卒而張北歸也賈生慟有慨時事樂毅/書不忘舊帥主憂師老指吐蕃屢冦此時豈可息駕舊)¶
(邱宜思扶危定傾也涕晉杜預為征南大將軍王賈誼/治安䇿可為痛哭流    史記樂毅降趙燕惠  遺毅)¶
(書且謝之毅亦作書報焉夏侯湛/見其書以為知幾合道以禮終始)君臣各有分(音/問)管葛¶
本時須雖當霰雪嚴未覺栝柏枯髙議(一作/義)在雲臺嘶¶
鳴望天衢羽人掃(舊作掃當作歸/義明而聲恊)碧海功業竟何如(末/則)¶
(勉其憂國濟時也起才如管葛皆待時而出今嵗寒正/可有為矣將來振  朝堂功業上追文靜何必效羽人)¶
(之入海乎諷朱注史言建封不樂吏職疑其人盖有志/神仙者故  之云彼羽人掃跡海外以視功業濟世者)¶
(竟何如耶注掃碧海趙氏以為澄清天下之比就指功/業言與朱  不同  此章前後三段各八句中間三段)¶
<pb:KR4c0020_WYG_023-5a>¶
(各六句仙趙注楚辭仰羽人於/丹邱言  人飛騰如有羽毛焉)¶
　(盧世淮曰送魏佑王砅張建封乃滿肚國史實録無/處發付特借彼題目寫我文章即與本人分上頗覺)¶
　(迂逺亦不暇顧要之建封自奇士/只風神蕩江湖誰能當此五字耶)¶
　　送盧十四弟侍御䕶韋尚書靈櫬歸上都二十四¶
　　韻(鶴注當是大厯四年冬潭州作其韋尚書/即之晉  公之祖母盧氏十四  表弟也)¶
素幙度江逺朱幡登陸微悲鳴駟馬顧失涕萬人揮參¶
佐哭辭畢門闌誰送歸從公伏事久之子俊才稀長路¶
更執紼此心猶倒衣感恩義不小懐舊禮無違墓待龍¶
<pb:KR4c0020_WYG_023-5b>¶
驤詔臺迎獬豸威深衷(一作/哀)見士則雅論在兵機(叙侍/御送)¶
(韋見死生不朁之情驤上四韋公靈櫬中八盧公䕶䘮/下四結上起下  龍  承韋言殁後贈典獬豸氶盧言)¶
(宿望還都深衷指送喪論兵感世亂者韋櫬從水程而/往故素幕之涉江者逺朱幡之登陸  少也趙次公以)¶
(朱幡為丹旐本於文選注旐引柩幡也王原叔引朱轓/兩輪轓與幡異黄鶴引衛青傳注每軍一校則别為幡)¶
(謂部曲侯送之旗幡佐四皓歌駟馬髙葢衣陸機詩揮/淚廣川隂  參佐謂  吏參軍  詩顛倒  裳  晉王)¶
(濬為龍驤將軍卒塟柏谷中大營塋域一獬豸獸名知/人曲直而觸不直者舊書輿服志法冠  名獬豸冠以)¶
(鐡為柱其上施珠兩枚為獬豸之形左右御史臺服之/  何遜詩深衷外有規  世說陳仲舉言為士則行為)¶
(士範有李乂詩/河塞  兵機)戎狄乗妖氣塵沙落禁闈往年朝(音/潮)謁¶
<pb:KR4c0020_WYG_023-6a>¶
斷他日掃(去/聲)除非但促(一作/整)銅壺箭休添玉帳旂動詢¶
黄閣老肯慮白登圍萬姓瘡痍合羣兇(刋作/雄)嗜慾肥刺¶
規多諌諍端拱自光輝儉約前王體風流後代希(宋本/誤作)¶
(稀/)對&KR0402;(同/揚)期特達衰朽再芳菲(此慨嘆時事望侍御歸/朝入告  戎狄乗謂吐)¶
(蕃䧟京落禁闈謂侵犯宮闕朝謁斷指代宗幸陜掃除/非謂禦戎無策銅壺二句言天子當早朝勤政毋事添)¶
(兵苑中黄閣二句言廟堂當謀及老成不㤀外侮之憂/瘡痍謂生民困於兵賦嗜慾謂降將恣為驕侈刺規以)¶
(下勉侍御面折廷諍以圖治安而儉約愛民尤為當今/切務故當抗章特違不可委靡令我衰朽之人亦與有)¶
(榮施也意米注休添玉帳旂即公詩由來貔虎士不滿/鳯凰城  今按儉約前王體即公詩不過行儉德威加)¶
<pb:KR4c0020_WYG_023-6b>¶
(四海深意漢後漢陳蕃傳大丈夫處世當掃除天下史/司馬彪績  書孔壺為漏浮箭為刻陸倕漏刻銘銅)¶
(司刻金徒抱箭七漢書髙帝至平城胃頓縱積兵三十/萬圍帝於白登  日  孔融書羣兇破珍  趙壹疾邪)¶
(賦肆嗜慾於目前導希言當希法前王璋書對揚天子/之休命  世說王  謂顧和曰此子圭  特達機警有)¶
(鋒/)空裏愁書字山中疾采薇撥杯要(平/聲)忽罷抱被宿何¶
依眼冷看(平/聲)征葢兒扶立釣磯清霜洞庭葉故就别時¶
飛(末敘送别之情而把杯同宿不可復得從此征葢逺/行唯立磯遥望  已霜凋木葉對秋增悲也  此章)¶
(前二段各十六句後段八句收酒杜臆/撥杯抛杯不飲也冇撥棄潭州  可證)¶
　　蘇大侍御訪江浦賦八韻記異(鶴注當是大厯四/年潭州作原題乃)¶
<pb:KR4c0020_WYG_023-7a>¶
　　(詩之序合題曰蘇大侍御訪江浦賦八韻記異/  詩止七韻而題云八韻用韻取耦不取奇也)¶
蘇大侍御渙靜者也旅於江側(一本有凡是二字/或作乃是俱羨)不交¶
州府之客人事都絶久矣肩輿江浦忽訪老夫舟檝已¶
而(閻若璩曰當作/巳而誤刋而已)茶酒内余請誦近詩肯吟數首才力¶
素壯辭句動人接對明日憶其湧思雷出書篋几杖之¶
外殷殷留金石聲賦八韻記異亦見老夫傾倒於蘇至¶
矣(杜臆渙本盗俠讀其變律詩自推作家肩輿忽訪能/具隻眼故就此一節取之而隱衷則微見於記異二)¶
(字言其出於意外也涣南部新書渙有變律詩十九首/上廣帥李公唐人謂  詩長於諷刺得陳拾遺一鱗半)¶
<pb:KR4c0020_WYG_023-7b>¶
(甲/)¶
龎公不浪出蘇氏今有之再聞誦新作突過黄初詩乾¶
坤幾(一作/泊)反覆(荒服/切)揚馬宜同時今晨清鏡中白閒生¶
(一作/添)黑絲(此句舊在/却變下)余髮喜却變勝食齋房芝(此句舊/在鏡中)¶
(下/)昨(一作/永)夜舟火滅(黄作天接/一作接天)湘娥簾外悲百靈未敢¶
(一作/水夜)散風破(一作浪/一作波)寒江遲(詩題記異意凡四層閉門/不出一異也詩過前人二)¶
(異也喜變顏色三異也感動神靈四異也世黄初七子/魏文帝時詩人乾坤幾反覆言兩漢至魏  凡幾變揚)¶
(馬宜同時葢以蘇匹已也凊食芝可以返老誦詩而變/黑髪是勝於茹芝矣舊本  鐃下便接齋房芝解者取)¶
<pb:KR4c0020_WYG_023-8a>¶
(其倒插不如結食芝於下句意味較長遲杜臆本言其/詩泣鬼神却說到湘娥悲百靈集江風  如海市蜃樓)¶
(恍惚中變怪百出知杜老胸中真神靈窟宅也封後漢/龎徳公居峴山之南未嘗入城府  漢武帝元  二年)¶
(芝生甘泉齋房歌齋房産草九莖蓮葉曹謝朓詩凊鏡/悲曉髪  古詩長歌行白髮復變黒    植樂府湘娥)¶
(拊琴瑟風宋書宗慤曰/願乗長  破萬里浪)¶
　(盧世㴶曰杜先請蘇涣誦詩又賦詩贈涣真傾倒於/蘇至矣及考蘇之為人起手結句幾於龍蛇起陸又)¶
　(慨然作變律詩想見其無聊無忌子美既目為靜者/又目為白起繩尺原自井井然其不交州府而獨肩)¶
　(輿訪杜其人固卓詭而具/心眼者子美所以記異也)¶
　(洪容齋隨筆曰子美贈蘇涣詩序云渙靜者也吟詩/殷殷留金石聲詩中云再聞誦新作突過黄初詩又)¶
<pb:KR4c0020_WYG_023-8b>¶
　(有一篇寄裴道州寄呈蘇渙云附書與裴因示蘇此/生已愧須人抉致君堯舜付公等早據要路思捐軀)¶
　(其褒重之如此唐藝文志有涣詩一巻云渙少喜剽/盗善用白弩巴蜀商人苦之稱白跖以比莊蹻後折)¶
　(節讀書進士及第湖南崔瓘辟從事繼走交廣與哥/舒晃反伏誅然則非所謂靜隱者也渙在廣州作變)¶
　(律詩十九首上廣帥其一曰養蠶為素絲葉盡蠶亦/老傾筐對空床此意自誰道一女不得織萬夫受其)¶
　(寒一夬不得意四海行路難禍亦不在大福亦不在/先世路險孟門吾儕當勉旃其二曰毒蜂一成窠髙)¶
　(挂惡木枝行人百步外目斷魂為飛長安大道邊挾/彈誰家兒手持黄金丸引滿無所疑一中紛下來勢)¶
　(若風雨隨身如萬箭攅宛轉迷所之徒有疾惡心奈/何不知幾讀此二詩可以知其人矣杜贈渙詩名為)¶
　(記異語意不與/他等厥有㫖哉)¶
<pb:KR4c0020_WYG_023-9a>¶
　　暮秋枉裴道州手札率爾遣興(去/聲)寄逓呈蘇渙侍¶
　　御(鶴注此當是大厯四年潭州/作時公與蘇同在潭州也)¶
久客多枉友朋書素書一月凡一束虛名但䝉寒暄(一/作)¶
(温/)問泛愛不救溝壑辱齒落未是無心人舌存恥作窮¶
途哭道州手札適復(扶又/切)至紙長要自三過(平/聲)讀盈把¶
那須滄海珠入懐本倚崑山玉撥棄潭州百斛酒蕪沒¶
瀟(一作/湘)岸千株菊使我晝立煩兒孫令(平/聲)我夜坐費燈¶
燭(從道州手札叙起故上六借形下八指裴之朱注道/州之書寳如珠玉  無心飲酒對菊而讀  晝夜忘)¶
<pb:KR4c0020_WYG_023-9b>¶
(倦賜煩兒孫立久須扶也王古詩中有尺素書操梅福/書  以一束之帛  晉書  獻之嘗與兄徽之  之請)¶
(謝安二兄多言俗事獻之寒温而巳既出安曰吉人辭/寡  王符自叙髮白齒落日月逾邁  史記張儀為楚)¶
(相笞掠謂其妻曰視吾舌尚在否妻笑曰在儀曰足矣/  王筠傳筠於書三過五抄  狄仁傑傳閻立本謂曰)¶
(君可謂滄海遺珠矣𤣥古詩置書懐袖中三嵗字不滅/  世說毛曽與夏侯  並坐時人謂蒹葭倚玉樹  崑)¶
(山片玉用晉郄詵語有世説阮步兵厨中貯酒數百斛/荆州記長沙郡酃縣  酃湖周迴三里取湖水為酒極)¶
(甘美元和郡國志晉武/帝平呉薦酃酒於太廟)憶子初尉永嘉去紅顔白面花¶
映肉軍符侯印取豈遲紫燕騄耳行甚速聖朝(音/潮)尚飛¶
戰鬬塵濟世宜引英俊人黎元愁痛會蘇息戎狄跋扈¶
<pb:KR4c0020_WYG_023-10a>¶
徒逡巡授鉞築壇聞意㫖頽綱漏網期彌綸郭欽上(時/掌)¶
(切/)書見大計劉毅答詔驚羣臣他日更(平/聲)僕語不淺明¶
公論(平/聲)兵氣益振(平聲往此厯叙裴公位望軍上四憶/其既  下十冀其將來    符侯印)¶
(乃刺史所用者紫燕騄耳喻其得位之速提綱而息黎/元見大足經邦授鉞而驅戎狄見武能戡亂郭欽上書)¶
(為吐蕃冦邊而發劉毅答詔為代宗好貨而發末二句/用倒結謂聽其平日語言長於論兵故知之也  公前)¶
(有送裴二尉水嘉詩魏紫燕漢文帝良馬騄耳周穆王/八駿之一  晉書漢  故事遣將出征符節郎授節鉞)¶
(於明堂六築壇見韓信傳子賈誼傳皆聞意㫖故陸機/諸侯論  臣犯其弱綱七  衝其漏網  易傳  能彌)¶
(綸天地之道平晉書侍御史郭欽上疏曰戎狄强獷厯/世為患宜及  呉之威漸徙内郡雜虜於邊地峻四夷)¶
<pb:KR4c0020_WYG_023-10b>¶
(出入之防明先王荒服之制何又武帝嘗問劉毅曰朕/可方漢何主對曰桓靈帝曰  至於此對曰桓靈賣官)¶
(錢入官庫陛下賣官錢入私門以此言之殆不如也帝/大笑曰桓靈之世不聞此言  記儒行孔子對魯哀公)¶
(曰遽數之不能終其物悉數之乃留更僕未可終也注/僕太僕也君燕朝則正位掌儐相更之者為久將倦故)¶
(使之更代也鴻後漢書皇甫嵩答董卓曰昔/與明公俱為  鵠  左思詩酒酣氣益振)傾壺簫管¶
動(荆作動一作/理一作黒)白髮儛劒霜雪吹青春宴筵曽(音/層)語蘇¶
季子後來傑出雲孫比茅齋定王城郭門藥物楚老漁¶
商市市北肩輿每聨袂郭南抱甕亦隠(去/聲)几無數將軍¶
西第成早作丞相(去/聲)東山起鳥雀苦肥秋粟菽蛟龍欲¶
<pb:KR4c0020_WYG_023-11a>¶
蟄寒沙水天下皷角何時休陣前部曲終日死(此記蘇/渙情事)¶
(劍上八述其客潭之迹下六惜其抱才不用述傾壺儛/  指前此湘江之宴此時蘇方在潭而曾稱  之也盧)¶
(注蘇卜齋定王郭門公賣藥魚商市上蘇訪公於市北/則肩輿頻至公訪蘇於郭南則隱几蕭然此叙彼此往)¶
(來之誼也公昔進三大禮賦表中有賣藥都市句知此/處藥物楚老當屬自謂  西第東山指當時濫叨將相)¶
(者張逺注鳥雀苦肥蛟龍欲蟄即所謂侏儒飽欲死臣/朔飢欲死也  皷角未休部曲死戰見多事之秋非鳥)¶
(雀庸才所能勝任而蛟龍奮起必不終困寒沙也趙注/將此二句作起下之詞據上段更僕論兵二語巳結裴)¶
(公則此段鼔角部曲二語宜結蘇君孫霜雪指劍光商/徐穉傳角立傑出  爾雅七世曰雲    定王城漁)¶
(市皆在潭州賢謝靈運詩楚老憎蘭芳出又漁商豈安/流  楚國先  傳諸阮居市北而富毎  肩與數十連)¶
<pb:KR4c0020_WYG_023-11b>¶
(袂牽裾飲酣自若西抱甕見前汲井嵗搰搰謝後漢馬/融傳融為大將軍  第頌頗為正直所羞    安傳髙)¶
(崧戲之曰卿累違/朝㫖髙卧東山)附書與裴因示蘇此生巳愧須人扶¶
致君堯舜付公等早據要路思捐軀(末段交勉裴蘇結/出寄呈之意  杜)¶
(臆裴本端人借此引蘇欲使亂世奸雄轉為治世能臣/也  必致身方能致君故以捐軀告之未幾蘇以附叛)¶
(見誅有負公之明訓矣裴此章前三段各十四句末段/四句結  上二段分叙  蘇故此處一語雙闗但直云)¶
(與裴并示蘇似詩注不是詩句頗嫌直率表須人扶謂/扶持國家  平原君傳公等碌碌  曹植  憂國㤀家)¶
(捐軀/濟難)¶
　(此詩用意錯綜有換意不换韻處有换韻/不换意處公長篇古風往往變化莫測)¶
<pb:KR4c0020_WYG_023-12a>¶
　　奉贈李八丈曛判官(鶴注當是大厯四/年秋在潭州作)¶
我丈特(一作/時)英特宗枝神堯後珊瑚市則無騄驥人得¶
有早年見標格秀氣衝(一作/通)星(一作/牛)斗事業富清機官¶
曹貞(一作/正)獨守(首段稱美李大是贈言言珊瑚騄驥比/其貴重難得標格秀氣  其才品不凡)¶
(清機獨守贊其有為有守聰魏志司馬懿少聰達多大/畧崔琰謂其兄朗曰君弟  亮明允剛斷英特非子所)¶
(及珊神堯唐髙祖也騏述異記鬱林郡有珊瑚市海客/市  瑚處也  騄耳  驥穆天子駿馬  曹攄詩精義)¶
(測神奥清/機發妙理)頃來樹佳(一作/嘉)政皆巳傳衆口艱難體貴安¶
冗長(去/聲)吾敢取(此茍/切)區區猶厯試炯炯更持久(此承官/曹貞獨)¶
<pb:KR4c0020_WYG_023-12b>¶
(守厯艱難之時安靜而無繁冗此言其識治體區區一/判  試而心久持此言其有定力  陸機文賦固無取)¶
(乎冗長趙曰凡物之剰者為冗/長  東方朔答客難曠日持久)討論(平/聲)實解頤操割紛¶
應手篋書積諷諌宫闕限奔走入幕未展才(一作/懐)秉鈞¶
孰為偶(此承清機富事業諌解頤謂博通典故應手謂/練達時務志存諷  而身屈幕僚惜其大才小)¶
(用也/割也)　(匡衡傳匡說詩解人頤手左傳未能操割而使/莊子得之子心應之于    詩子曰有奔走)¶
(世説郄公可謂入幕/之賓  詩秉國之鈞)所親問淹泊泛愛惜衰朽垂白辭¶
(呉作辭英華/作慕一作亂)南翁委身希北叟真成窮轍鮒或似喪(去/聲)¶
家狗秋枯洞庭石風颯長沙柳髙興(去/聲)激荆衡知音為¶
<pb:KR4c0020_WYG_023-13a>¶
(去/聲)回首(末敘贈李之意轍所親指李泛愛槩言辭南希/北公將北歸窮  二句自傷淹泊秋枯二句借)¶
(比衰朽髙歌聲激即指此詩論此章八句起十句結中/二段各六句  趙注泛愛出  語殷仲文詩廣筵散泛)¶
(愛遂以為朋友之呼矣人史記南公曰楚雖三户亡秦/必楚真隱傳南公為楚  而居國南鄙因公為號著書)¶
(言隂陽事幽委身謂脫身其馬融傳得北叟之後福趙/注班固通  賦北叟頗識  倚伏指塞上之翁為北叟)¶
(也家隋煬帝詩真成遭箇春水窮轍鮒見莊子枯孔子/世  累累如䘮家狗  趙注  落石出所以為    魏)¶
(文帝與吳質書伯牙絶弦/於鍾期痛知音之難遇)¶
　　奉送魏六丈佑少(去/聲)府之交廣(黄鶴編在大厯三/年岳州今從朱氏)¶
　　(編入四年冬潭州詩内後舊唐書武德五年改隋/交趾郡為交州總管府  改安南都䕶府武徳四)¶
<pb:KR4c0020_WYG_023-13b>¶
　　(年置廣州總管府/後改中都督府)¶
賢豪贊經綸功成空名(一作/名空)垂子孫不振耀(一云沒/不振)厯¶
代皆有之鄭公四葉孫長大常苦饑衆中見毛骨猶是¶
麒麟兒磊落貞觀(去/聲)事致君樸直詞家聲葢六合行色¶
何其微(從魏氏先世叙起功上四感盛衰靡常下八憐/鄭公之後  老子  成名遂  魏徵傳貞觀七)¶
(年進左光禄大夫鄭國公恐易林長大成就此世説王/右軍道祖士少風領毛骨  沒世不復見如  人  麒)¶
(麟兒注見十巻六新唐書徵犯顔正諫議者謂雖賁育/不能過  莊子  合之内論而不議梁元帝纂要天地)¶
(四方曰六合色莊/子車馬有行)遇我蒼梧隂(一作/野)忽驚㑹面稀議論¶
<pb:KR4c0020_WYG_023-14a>¶
有餘地公侯來未遲虚思黄金遺(去聲一/作責)自笑青雲期¶
長(子兩/切)卿久病渇武帝元同時季子黑貂敝得無妻嫂¶
欺尚為諸侯客獨屈州縣卑南㳺炎海甸浩蕩從此辭¶
窮途仗神道世亂輕土宜解帆嵗云暮可與春風歸(此/承)¶
(上行色微餘上十傷其懐才落魄下八憐其胃險出逰/  議論有  可以上繼直詞公侯未遲可以重振家聲)¶
(乃長卿不過是青雲無期矣季子空囊是黄金莫遺矣/且卑官作客中路又復蕭條仗神以庇輕去上鄉亦不)¶
(得巳而南逰耳冬往春歸葢暫行而非宦迹也誤消渴/貂敝諸侯賓客他章皆自謂此則指魏佑舊注  涉自)¶
(巳於上下文氣不接得朱注正之㑹鶴注蒼梧山在道/州蒼梧隂則潭岳也  古詩主稱  面難  莊子其於)¶
<pb:KR4c0020_WYG_023-14b>¶
(㳺刃為有餘地/當塗者升青雲)　(魏志王粲曰人人欲為公侯善解嘲/司馬相如傳武帝讀子虛賦  之曰)¶
(朕獨不得與此人同時哉妻國策蘇秦說秦王不行黒/貂之裘敝大困而歸至家  不下機嫂不為炊  後漢)¶
(隗囂傳方望曰所謂神道設教求助/人神者也  吳越春秋相五土之宜)出入朱門家華屋¶
刻蛟螭玉食亞王者樂張遊子悲侍婢艶傾城綃綺輕¶
(一作/烟)霧霏掌(郭作/堂)中琥珀鍾行酒雙逶迤新歡繼明燭¶
梁棟星辰飛兩情顧盻合珠碧贈于斯上貴見(去/聲)肝膽¶
下貴不相(一作/見)疑心事披寫間氣酣達(一作/逺)所為錯揮¶
鐵如意莫避珊瑚枝(此承上遊炎海意上十廣南宴㑹/之盛下八少府  氣之豪  宫室)¶
<pb:KR4c0020_WYG_023-15a>¶
(飲食聲樂服飾寳器珍玩備言貴族之奢華張綖云交/廣逺於中國故其風俗如此自陸賈使南粤時巳然矣)¶
(深見肝膽則哀情盡露不相疑乃形迹無間兩者微有/  淺故分上下違所為一發其胸中磊落之氣也  杜)¶
(臆上文言思黄金笑青雲可見此行所望於地主者不/小故縱談其所想望而終致規諷焉  十洲記藏養生)¶
(而侍朱門食世說司馬徳操曰坐則華屋行則肥馬傾/書維辟玉    莊子黄帝張咸池之樂  古詩一笑)¶
(人城/賓國)　(洛神賦曳霧綃之輕裾/漢書注佐酒助行酒也)　(陳藏器曰琥珀出罽/雙逶迤指送酒佳人)¶
　(謝惠連雪賦燎薫爐兮炳明燭事星辰指梁上之燈/古詩顧盻生光輝  謝朓詩心  俱巳矣  蔡邕傳)¶
(輸寫肝膽罕晉石崇傳武帝嘗以珊瑚樹賜王愷髙二/尺許世所  比愷示崇崇便以鐵如意撃之應手而碎)¶
(愷既惋惜崇曰不足恨乃命左右悉取珊瑚樹/髙三四尺者六七株  碧珠珊瑚皆交廣所出)始兼(一/作)¶
<pb:KR4c0020_WYG_023-15b>¶
(無/)逸邁興(去/聲)終慎賓主儀戎馬闇天宇嗚呼生别離(末/復)¶
(丁寜致戒殷勤惜别之情並見於斯矣此趙注擊碎珊/瑚雖興之豪邁然賓主威儀不可不慎  又勗之以義)¶
(耳盧注魏此行將有新知之樂公送時則懐生别之悲/    此章十二句起四句結中間二段各十八句  詩)¶
(敬慎威儀生楚辭/悲莫悲兮  别離)¶
　　北風(黄鶴編在大厯三年今從朱氏編在四年秋/潭州作  趙注自天寳十五年至此巳十二)¶
　　(年矣此云十年/舉其大數耳)¶
北風破南極朱鳳日威(一作/低)垂洞庭秋欲雪鴻雁將安¶
歸十年殺氣盛六合人烟稀吾慕漢楚老時清猶茹芝¶
<pb:KR4c0020_WYG_023-16a>¶
(上四比興下四叙情致朱鳯低垂鴻雁無歸喻已之流/離失所此因亂離所  故有殺盛人稀之感四皓採芝)¶
(時清猶隠今亂後將馬適耶語意緊與上截相應/臆此係古風故不用沈韻  劉楨詩鳳凰集南嶽)　(杜/公)¶
(朱鳳行瀟湘之山衡山髙山巔朱鳳聲嗷嗷天趙汸注/威垂無氣象也  司馬相如傳六合之内注  地四方)¶
(謂之/六合)¶
　(胡應麟曰此詩首尾俱四支韻中間兩用五微葢古/體通用非出韻也律詩出韻者玉山詩出芹字雨晴)¶
　(詩出農字排律出韻者贈王侍御契出/勤字葢撿㸃少疎即作家或未能免耳)¶
　　幽人(朱注詩末有五湖浩蕩語必居湖南時作草/堂本編入潭州詩内今從之  易幽人貞吉)¶
　　(陸機詩幽/人在空谷)¶
<pb:KR4c0020_WYG_023-16b>¶
孤雲亦羣游神物有(一作/識)所歸靈(蔡作靈/一作麟)鳳在赤霄何¶
當(一作/嘗)一來儀(首段託物比興起下一段鳳朱注雲得/龍而自歸况幽人之類聚  翔霄而不)¶
(下况幽人之髙舉龍孤雲乃初起者羣游則四集矣雲/歸神物即易雲從  之義  陶潛詩孤雲獨無依  蔡)¶
(邕書勢象鴻鶴羣㳺此易天生神物則米注趙次公引/南史寳誌見徐陵曰  天上石麒麟  麟亦可言在赤)¶
(霄然不可云來儀當依夢弼作靈鳳為是/鳯靈鳥仁瑞也抱朴子靈鳳巻翮以幽戢)　(毛萇詩傳/張協七命)¶
(掛歸翮於赤霄之/表  書鳳凰來儀)往與惠詢(一作/旬)軰中年滄洲期天髙¶
無消息棄我忽若遺内懼非道流幽人見(一作/在)瑕疵(此/想)¶
(幽人而不可見應上靈鳳何來儀道有期約而未果豈/真人昇天遂棄我乎祗恐身非有  不免見摘於幽人)¶
<pb:KR4c0020_WYG_023-17a>¶
(耳綺朱注公有送惠二過東溪詩云空谷滯斯人又云/黄  未稱臣與此詩中年滄洲期句合詢或其名也杜)¶
(臆惠詢必非惠逺許詢惠詢亦不相配也忽詩將安將/樂棄于如遺郭泰機詩衣工秉刀尺棄我  若遺  北)¶
(山移文覈元元於道/流  左傳不女瑕疵)洪濤隠笑語(從樊本一/作語笑)鼔枻蓬萊¶
池崔嵬扶桑日照耀珊瑚枝風帆倚翠葢(一作/巘)暮把東¶
皇衣(此寫幽人遊仙之樂應上神物有所歸人涉洪濤/泛蓬萊至扶桑翠葢之下手把仙衣幽  意者在)¶
(是耶舟曹植詩泛舟越洪濤曰謝安傳笑語移日海孫/楚賦  人鼔枻而揚波張楫  枻柁也音洩  山  經)¶
(大荒之中暘谷上有扶桑十日所浴九日居下枝一日/居上枝皆載烏  梁元帝詩照耀珊瑚鞭  韋誕景福)¶
(殿賦龍舟兮翳翠葢一/屈平九歌有東皇太)嚥潄元和津所思煙霞(一作/霧)微¶
<pb:KR4c0020_WYG_023-17b>¶
知名未足稱局趣(音/促)商山芝五湖復(扶又/切)浩蕩嵗暮有¶
餘悲(末嘆不得與之為侣也商欲效潄津之法託迹烟/霞但為知名所誤故望  山而局促耳今者嵗暮)¶
(湖濱能無念幽人而悲感乎和此章四句起下三段各/六句  黄庭經口為玉池太  官潄嚥靈液災不干)¶
(口中液水為玉津中黄經但服元和除五榖必獲寥天/得真籙  服元和謂嚥津液  漢武帝曰局促效轅下)¶
(駒暮張恊詩/嵗  懷百憂)¶
　(鍾惺曰此絶妙逰仙詩非唯無丹藥瓢笠氣亦并無/雲霞山澤氣覺太白語出之猶濫而易  盧元昌曰)¶
　(此章大意是寓言起口四句况巳如孤雲寡偶少徒/又如靈鳳非出其時也天髙無消息君門九重也棄)¶
　(予忽如遺退若墜淵也内懼非道流幽人見瑕疵信/見疑忠見謗也洪濤隠笑語鼔枻蓬萊池憂讒畏譏)¶
<pb:KR4c0020_WYG_023-18a>¶
　(思與人共濟也崔嵬扶桑日照耀珊瑚枝遊神於蓬/萊宫闕青𤨏朝冠也風帆倚翠葢暮把東皇衣猶望)¶
　(翠華重過美人一晤也嚥潄元和津所思烟霞微若/將屏一切凝萬慮翼閶闔之或通也知名未足稱局)¶
　(促商山芝自悼修名不立進不能離尢退不能修初/服也公為扈從臣亦商山羽翼之流五湖復浩蕩嵗)¶
　(暮有餘悲既不能為採芝四皓又不能為泛湖少伯/曰有餘悲情見乎詞矣留青日札詮蓬萊如可到衰)¶
　(白問羣仙謂公戀戀不㤀朝廷冀/衰老而猶得見君今於此篇亦然)¶
　　江漢(舊編在䕫州今依蔡氏入在湖南詩内與下/首江漢山重阻為同時之作葢大厯四年秋)¶
　　(也/)¶
江漢思歸客乾坤一腐儒片雲天共逺永夜月同孤落¶
<pb:KR4c0020_WYG_023-18b>¶
日心猶壯秋風病欲蘇(一作/疎)古來存老馬不必取長途¶
(此身滯江漢而有感也上四言所處之窮下四言才猶/可用  思歸之旅客乃當世一腐儒自嘲亦復自負天)¶
(共逺承江漢客月同孤承一腐儒心壯病蘇見腐儒之/智可用故以老馬自方  周甸曰不必取長途取其智)¶
(而不取其力巳逺注全首是老驥伏&KR0820;志在千里烈士/暮年壯心未  意  易林久客無牀思歸故鄉  史記)¶
(黥布傳髙帝謂隨何為腐儒為天下安用腐儒黄生注/世不見用而心常憂國乾坤之内此腐儒能有幾人)¶
(杜臆楚邱先生對孟嘗君曰决嫌疑定猶豫吾始壯矣/何老之有即所云日暮而心猶壯也  老馬之智可用)¶
(出韓非子注巳别見/陸冲詩命駕遂長途)¶
　(趙汸曰中四句情景混合入化雲天月夜落日秋風/景也與天共逺與月同孤心視落日而猶壯病過秋)¶
<pb:KR4c0020_WYG_023-19a>¶
　(風而欲蘇情也他詩多以景對景情對情其以情對/景者巳鮮若此之虛實一貫不可分别效之者尤鮮)¶
　(近惟汪古逸有句云年爭飛鳥疾雲共此生浮近此/四句意  按東坡自嶺外歸次江晦叔詩云浮雲時)¶
　(事改孤月此心明語意髙妙亦是善摹杜句者詩家/作法雖多要在摹情寫景各極其勝杜詩五律有景)¶
　(到之語如落雁浮寒水飢烏集戊樓星垂平野濶月/湧大江流是也有情到之語如勝絶驚身老情㤀發)¶
　(興奇一時今夕㑹萬里故鄉情是也有景中含情者/如感時花濺涙恨别鳥驚心岸花飛送客檣燕語留)¶
　(人是也有情中寓景者如影著啼猿樹魂飄結蜃樓/正愁聞塞笛獨立見江船是也有情景相融不能區)¶
　(别者如水流心不競雲在意俱遲片雲天共逺永夜/月同孤是也有一句說景一句説情者如悠悠照邊)¶
　(塞悄悄憶京華是也有一句說情一句說景者如白/首多年病秋天昨夜凉是也有一景一情兩層叠敘)¶
<pb:KR4c0020_WYG_023-19b>¶
　(者如野寺江天豁山扉花竹幽詩應有神助吾得及/春遊徑石相縈帶川雲自去留禪䃽宿衆鳥漂轉暮)¶
　(歸愁是也其雋語名句不勝枚舉/名家詩集中未冇如此之獨勝者)¶
　(古今詩話云楊大年不喜杜詩謂之村夫子有鄉人/以杜詩强大年大年不服因曰公試為我續江漢思)¶
　(歸客一句大年亦為屬對鄉人曰乾坤一腐儒大年/似少屈張潛曰大年所屈尚非杜佳句  黄生曰前)¶
　(輩有病此詩日月並見者不知落日/乃借喻暮齒本屬詠懐何病之有)¶
　　地隅(詩云年年非故物葢大厯三年出峽四年又/往潭衡也又云處處是窮途即上水遣興詩)¶
　　(所謂異縣虚往也蔡氏/編入湖南詩中近之)¶
江漢山重(平/聲)阻風雲地一隅年年非故物處處是窮途¶
<pb:KR4c0020_WYG_023-20a>¶
喪(去/聲)亂秦公子悲凉(一作/秋)楚大夫平生心巳折行路日¶
荒蕪(此亦羈留江漢而作也上四客逰之迹下四漂泊/之情  山重阻家不可見地一隅身不能歸非故)¶
(物遷流無定是窮途生計日艱此因䘮亂之餘以致悲/凉若此心折傷已往荒蕪慨將來也  鸚鵡賦崎嶇重)¶
(阻粲古詩各在天一隅孫謝靈運擬魏公子鄴中詩序/王  家本秦川貴公子  遭亂流寓自傷情多  荀恱)¶
(漢論郡國豪傑處處皆有三顔延之/詩原隰多悲凉  屈原為  閭大夫)¶
　(杜詩用江漢有二處未出峽以前所謂江漢者乃西/漢之水注於涪江如江漢忽同流無由出江漢是也)¶
　(既出峽以後所謂江漢者乃東漢之水入于長江如/江漢思歸客江漢山重阻是也楊慎丹鉛録引祝穆)¶
　(云天下之大川以漢名者二班固謂之西漢東漢而/黎州之漢水源於飛越嶺者不輿馬固之所謂東漢)¶
<pb:KR4c0020_WYG_023-20b>¶
　(則禹貢之導漾入江者是也西漢則蘇代所謂漢中/之甲輕舟出於巴乗夏水下漢四日而至五渚者其)¶
　(源出于西和州徼外逕階沔與嘉陵水合俗謂之/西漢又逕大安利劒果合與涪水合入于江是也)¶
　　舟中夜雪有懐盧十四侍御弟(鶴注當是大厯四/年冬作葢盧送韋)¶
　　(大夫歸塟公對/雪而懐之也)¶
朔風吹桂水大(一作/朔)雪夜紛紛暗度南樓月寒深北渚¶
雲燭斜初近見舟重竟無聞不識山隂道聽(平/聲)雞更憶¶
君(黄生注此詩對雪懐人以雪起以人終中首紀地次/㸃題三四逺景言岸上五六近景切舟  山隂應雪)¶
(聽雞應夜全詩句句入細時月之暗雪暗之也雲之寒/雪寒之也燭斜初見在坐  舟重無聞在卧時  詩北)¶
<pb:KR4c0020_WYG_023-21a>¶
(風其凉雨雪其雱邵謝大傅聨句白雪紛紛何所似撒/鹽空中差可擬    注謂南樓在武昌顧注謂南樓在)¶
(岳陽盧注據柳子厚長沙驛前南樓感舊詩為證是南/樓即在潭州  楚辭帝子降兮北渚乃湘江之北渚亦)¶
(屬潭州憶舟重雪厚也生郭璞詩夜夢江山逺聞雞更/憶君更  還憶也  黄  注七用王子猷訪戴事八取)¶
(鄭風雞鳴風雨意而皆反之用事/忌熟惟翻案則無不可用之事矣)¶
　(黄生曰三四不摹雪之狀而寫雪之神如初月則曰/河漢不改色闗山空自寒喜雨則曰野徑雲俱黒江)¶
　(船火獨明此皆意到筆隨時來神助者也云今按詠/雪則云燭斜初近見舟重竟無聞咏雨則  隨風潛)¶
　(入夜潤物細無聲此畫工/所不能繪直是化工之筆)¶
　(葉夢得詩話詩禁體物語此學詩者類能言之歐陽/文忠公守汝隂嘗與客賦雪於聚星堂舉此令往往)¶
<pb:KR4c0020_WYG_023-21b>¶
　(皆閣筆不能下然此亦定法若能者則出入縱横何/可拘礙鄭谷詩亂飄僧舍茶烟濕密灑歌樓酒力微)¶
　(非不去體物語而氣格如此其卑蘇子膽云凍合玉/樓寒起粟光摇銀海眩生花超然飛動何害其言玉)¶
　(樓銀海韓退之兩篇力欲去此弊雖冥搜竒譎亦不/免有縞帶銀杯之句杜子美暗度南樓月寒生北渚)¶
　(雲初不避雲月宇若隨風且聞葉帶雨/不成花則退之兩篇工殆無以愈也)¶
　　對雪(此當與上章先後作詩/曰長沙則在潭州矣)¶
北雪犯長沙胡雲冷萬家隨風且閒(去聲一/作開)葉帶雨不¶
成花金錯囊垂(一作從/一作徒)罄銀壺酒易(音/異)賒無人竭浮蟻¶
有待至昏鴉(上四雪中景下四雪中情隨南方少雪故/逺自北方而來雪飛葉落  風雜舞故曰)¶
<pb:KR4c0020_WYG_023-22a>¶
(閒雪有六花帶雨而濕故不成有酒無朋此對雪凄凉/之况  鮑照詩胡風吹朔雪千里度龍山  藝苑雌黄)¶
(云張衡四愁詩美人贈我金錯刀金錯刀王莽所鑄錢/名莽變漢制以周錢有子母相權於是更造大錢徑寸)¶
(二分重十二銖文曰大錢五十又造契刀其環如大錢/身形如刀長二寸文曰契刀五百錯刀以黄金錯其文)¶
(曰一刀直五千輿五銖錢凡四品並行杜詩金錯囊徒/罄銀壺酒易賒韓退之詩聞道松醪賤何須恡錯刀皆)¶
(謂是也髙後漢劉盆子傳吕母釀醉酒少來酤者皆賒/與之又  祖紀貰酒注賒酒也  庾信詩浮蟻對春開)¶
(按朱注舊本公自註何遜詩城隂度塹黒昏鴉接翅歸/  二語今何記室集不載公復愁詩釣艇收緍盡昏鴉)¶
(接翅歸不應直用成句且昏鴉亦常語何獨於此釋之/必出後人假託今流俗本所云公自註者多此類也)¶
　　冬晚送長(子兩/切)孫漸舍人歸州(梁權道編在大/厯四年之冬)¶
<pb:KR4c0020_WYG_023-22b>¶
參卿休坐幄蕩子不歸(一作/還)鄉南客瀟湘外西戎鄠杜¶
旁(從自敘說起參西戎旅冦故南客未還我晉書孫楚/為石苞驃騎  軍初至長揖曰天子命  參卿軍事)¶
(因此嫌隙遂成公初為參謀今巳罷去故曰休坐幄鄠/古詩云蕩子行不歸空牀難獨守  漢宣帝紀尤樂)¶
(杜之間顔注鄠屬/扶風杜屬京兆)衰年傾葢晚費日繫(音/計)舟長㑹面思¶
來札銷魂逐去檣雲晴鷗更舞風逆雁無行(音/杭)匣裏雌¶
雄劍吹毛任選將(此叙送别情事傷來札期後日去檣/惜臨岐鷗雁自  孤踪流落選劍欲)¶
(舍人及鋒而試也然此章上四句下八句而鄒陽傳傾/益如故  别賦黯  銷魂  列子鷗鳥舞  不下  詩)¶
(兩驂雁行者吹毛可斷言劍/鋒之利將  佩之而行也)¶
<pb:KR4c0020_WYG_023-23a>¶
　　暮冬送蘇四郎徯兵曹適桂州(鶴注大厯四年十/二月桂州人朱濟)¶
　　(反當是此時作則鶴注通典漢司隷屬官有兵曹/從事葢有軍事  置唐三都督府上中下州皆有)¶
　　(之/)¶
飄飄蘇季子六印佩何遲早作諸侯客兼工古體詩爾¶
賢埋照久余病長年悲(此惜蘇之遇蹇悲賢而久埋與/已之病棄者同  矣  史記蘇)¶
(秦為從約長佩六國相印蔡邕釋誨連衡/者六印磊落  顏延之詩沉醉似埋照)盧綰須征日¶
樓蘭要斬時嵗陽初盛動王化久磷緇為入蒼梧廟看¶
(平/聲)雲哭九疑(望其平桂州之亂也不盧綰比叛將樓蘭/比諸蠻磷錙歎朝令  行哭廟傷聖化不)¶
<pb:KR4c0020_WYG_023-23b>¶
(作不此章上下各六句使漢書髙祖使使徵盧綰綰稱/病  行上怒曰綰果反  樊噲擊之  斬樓蘭注見七)¶
(巻格趙注十二月二陽生而盛矣蒼有苗/來  此舜平定南方之事故末及  梧廟)¶
　(盧元昌曰蘇季子厯說諸侯合從伐秦佩六國相印/公欲兵曹連結諸經畧節度并力討賊如季子合従)¶
　(故起有六印句其後容管使王翊藤州刺史/李曉庭義州刺史陳仁瓘結盟討賊賊遂平)¶
　　客從(鶴注當是大厯四年作唐史是年三月遣御/史稅商錢詩故託珠以諷見徴斂及於商賈)¶
　　(也/)¶
客從南溟來遺(去/聲)我泉客珠珠中有隠字欲辨不成書¶
緘之篋笥久以俟公家須開視化為血哀今徵斂(去/聲)無¶
<pb:KR4c0020_WYG_023-24a>¶
(此詩為當時民困徵斂而作通首寓言末句露意出師/氏曰此寓意公家苛斂而索其無有之物詩云俾  童)¶
(羖是也隠趙注必用泉客珠言其珠從眼泣所出今杜/臆珠中  字比民隠莫知上之所征皆小民之血  併)¶
(無之痛不忍言矣物古詩客從南方來遺我雙鯉魚廢/南潩見莊子  愽  志南海外有鮫人水居如魚不)¶
(織績其眼能泣珠述異記鮫人即泉先也又名泉客吴/都賦劉淵林注俗傳鮫人從水中出曾寄寓人家積日)¶
(賣綃臨去從主人索器泣而出珠滿盤以/與主人  酉陽雜俎摩尼珠中有金字偈)¶
　(盧世㴶曰留花門塞蘆子三吏三别二歎暨客從南/潩來白馬東北來紆慮老謀補偏救弊其情酸味厚)¶
　(歌短泣長而一唱三歎藴藉優柔三百篇十/九首蘇李曹植陶潛上下同流先後一揆矣)¶
　　蠶榖行(大厯三年商州兵馬使劉洽反幽州兵馬/使朱希彩反四年廣州人馮崇道桂州人)¶
<pb:KR4c0020_WYG_023-24b>¶
　　(來濟時反又連年吐蕃入冦所謂無有一/城無甲兵也今依朱氏編在四年為是)¶
天下郡國向萬城無有一城無甲兵焉(于䖍/切)得鑄甲作¶
農器一寸荒田牛得耕牛盡耕(一有/田字)蠶亦成不勞烈士¶
淚滂沱男榖女絲行復(扶又/切)歌(當時賦役繁而農桑廢/此蠶榖行所為作也然)¶
(必銷兵之後民始復業末云烈士見當時征戍之士即/農民耳  杜臆上言甲兵下文變鑄兵為鑄甲此用字)¶
(錯綜處題兼蠶榖篇中只帶言蠶亦成此序事詳畧法/  黄庭經寸田尺宅可治生  劉庭芝詩荒田古逕多)¶
　　白鳬行(此詩黄鶴編在大厯二年䕫州作以詩言/終日忍饑西復東謂自瀼西遷東屯也其)¶
　　(説西東固泥且是秋方有收穫安得云忍饑今按/詩云天寒嵗暮波濤中應是四年潭州作若三年)¶
<pb:KR4c0020_WYG_023-25a>¶
　　(秋冬尚在公安山館也從朱氏編次為是/爾雅釋鳬水鳥也李巡曰野曰鳬家曰鶩)¶
君不見黄鵠髙于五尺童化為白鳬似(一作/象)老翁故畦¶
遺穗已蕩盡天寒嵗(一作/日)暮波濤中鱗介腥膻素不食¶
終日忍饑西復(扶又/切)東魯門鶢鶋亦蹭蹬聞道(去/聲)于(一/作)¶
(如/)今猶避風(白鳬行自傷遲暮漂流也穗黄童化為老/叟此黄鵠白鳬之喻也遺  蕩盡陸無糧)¶
(矣腥膻不食水又饑矣此自蜀至楚之喻鶢鶋避風傷/北歸亦無安身之地也  國語海鳥曰鶢鶋止于魯東)¶
(門之外三日展禽曰今兹海其有災乎夫廣/川之鳥獸常知而避其災也是嵗海多大風)¶
　(董斯張曰屈原卜居將泛泛若水中之鳬乎將與黄/鶴比翼乎公借以自况言作賦摩空猶昔之黄鵠也)¶
<pb:KR4c0020_WYG_023-25b>¶
　(今且行踪飄蕩泛泛若鳬而素心了不為變任其波/濤嵗暮腥膻者終不可以食我也落句魯門爰居隠)¶
　(然有不饗太牢不樂鐘鼔之/態此老倔强百折不囘矣)¶
　　朱鳳行(朱氏編在大厯四年潭州作今玩此詩/詞意與白鳬行相似葢同時之作無疑)¶
君不見瀟湘之山衡山髙山巔(一作/巖)朱鳳聲(一作/鳴)嗷嗷¶
側身長顧求其曹(從英華/一作羣)翅垂口噤心勞勞(一作/甚勞)下愍¶
百鳥在羅網黄雀最小猶難逃願分竹實及螻蟻盡(盡/音)¶
(儘一/作忍)使鴟梟相怒號(平聲氏朱鳯行自傷孤棲失志也/  師  曰鳳喻君子公困於荆衡)¶
(不得其志欲引同志以進澤及下民恐為小人所疾也/  朱鳳求曹呼引同志也翅垂口噤欲言不敢也百鳥)¶
<pb:KR4c0020_WYG_023-26a>¶
(羅網民困誅求也黄雀難逃無一得所也願分螻蟻愛/物之意無窮鴟梟怒號欲去小人之為害者  樂府飛)¶
(鵠行吾欲銜汝/去口噤不能言)¶
　(朱鶴齡曰劉楨詩鳳凰集南嶽徘徊孤竹根豈不長/勤苦羞與黄雀羣公詩似取其意而反之羞羣黄雀)¶
　(者鳯采之髙翔下愍黄雀者鳯徳之廣覆也所食竹/賓願分之以及螻蟻而鴟鴞則一聽其怒號此即驅)¶
　(出六合梟鸞分意也詩㫖包藴甚廣黄鶴云為衡州/刺史陽濟討臧玠而作以側身求曹為連合三州刺)¶
　(史謬/矣)¶
　　追酬故髙蜀州人日見寄(并序/)¶
開文書帙中檢所遺㤀因得故髙常侍適往居在成都¶
<pb:KR4c0020_WYG_023-26b>¶
時高任蜀州刺史人日相憶見寄詩淚灑行(音/杭)間讀終¶
篇末自枉詩巳十餘年莫記存沒又六七年矣老病懐¶
舊生意可知今海内忘形故人獨漢中王(樊作/郡王)瑀與昭¶
州敬使(去/聲)君超先在愛而不見情見乎辭大厯五年正¶
月二十一日却追酬髙公此作因寄王及敬弟(舊唐書/昭州樂)¶
(平郡屬嶺南道/以昭岡潭為名)¶
自䝉(一作/枉)蜀州人日作不意清詩久零落今晨㪚帙眼¶
忽開(一作/明)迸淚幽吟事如昨(首記開帙得詩/詩㪚帙問所知)　(謝靈運/搜神記)¶
<pb:KR4c0020_WYG_023-27a>¶
(獨坐愁苦兩淚迸灑又駱賓王詩迸/淚下雙流  何遜詩念别猶如昨)嗚呼壯士多慷慨¶
合㳫髙明動寥廓歎我悽悽求友篇感君鬱鬱匡時(他/本)¶
(作/君)略(此叙蜀州生前向多慷慨素負氣節動寥廓名震/天壤求友篇公  以詩寄髙匡時畧適嘗䇿永王)¶
(無成及上疏論三城戍皆是君我二字起下一段辭賈/誼旱雲賦遂積聚而合沓兮相紛薄而慷慨  楚  上)¶
(寥廓而無天宗詩相彼鳥矣猶求/友聲  唐太  詩提劍鬱匡時)錦里春光空爛熳瑶¶
墀侍臣已㝠寞瀟湘水國傍(去/聲)黿鼉鄠(音/扈)杜秋天失鵰¶
鶚(此憶蜀州亡後瀟適寄詩在草堂故云錦里後入為/常侍故曰侍臣  湘公泊潭州鄠杜髙殞長安  杜)¶
(臆鄠杜二縣相連在長安城南適好直言故方之鵰鶚/公前詩嘗云蒼隼出風塵  列子周宣王牧正有役人)¶
<pb:KR4c0020_WYG_023-27b>¶
(梁鴦者能養野禽獸雖虎/狼鵰鶚之類無不馴柔者)東西南北更誰(一作/堪)論(平/聲)白¶
首扁舟病獨存遥(一作/猶)拱北辰纒冦盗欲傾東海洗乾¶
坤邉塞西羗(一作/猶)最充斥衣冠南渡多崩奔(此追酬髙/詩而兼慨)¶
(身世事髙詩東西南北一語公衍為四句以該當時亂/離之  冦盗指叛將外夷西羌謂羌戎吐蕃衣冠南渡)¶
(雖用晉元帝渡江事然唐書謂至徳之後中原多故襄/鄧百姓兩京衣冠盡投江湖荆南井邑十倍於初亦指)¶
(實事言矣不東西南北四語本楚辭招魂章法内晉王/濬傳兵纒  解  左傳冦盗充斥  晉書時海  大亂)¶
(獨江東差安中國士民避亂者多南渡奔謝靈運詩/珢岸屢崩奔此言避亂渉險經山崩水  之處也)皷¶
瑟至今悲帝子曳裾何處覔王門文章曹植波瀾濶服¶
<pb:KR4c0020_WYG_023-28a>¶
食劉安徳業尊長笛隣家(一作/誰能)亂愁思(去/聲)昭州詞翰與¶
招魂(末寄漢中王及敬使君也皆悲帝子身在湘潭覓/王門與王逺隔曹植劉安  借帝胃以比之又言)¶
(已之思蜀州如向秀之思嵇紹今欲得敬使君詩以招/蜀州如宋玉之招屈原也  此章前三叚各四句後二)¶
(叚各六句出楚辭使湘靈皷瑟兮令海若舞馮夷作魏/志曹植傳  言為論下筆成章楊修稱其操筆造  若)¶
(成誦在心借書于手篇古今注淮南子服食求仙遍禮/方士  樂府淮南王  淮南王自言尊  向秀思舊賦)¶
(序鄰人有吹笛者發聲寥亮追思曩昔逰宴之好感音/而嘆故作賦云  王儉褚淵碑萋萋辭翰  與招魂言)¶
(與之同/招魂也)¶
　(洪容齋随筆曰古人酬和詩非若今人為次韻所局也/髙詩云愧爾東西南北人杜則云東西南北更堪論適)¶
<pb:KR4c0020_WYG_023-28b>¶
　(前詩又云草𤣥今已畢此外更何言杜則云草𤣥吾豈/敢賦或似相如鐘磬在簴叩之則應徃来反覆有餘味)¶
　　人日寄杜二拾遺(附髙適詩短趙注肅宗時適為/李輔國所  下除太子詹事未)¶
　　(幾蜀亂出為彭州刺史又遷蜀州鶴注上元元/年人日杜公未有草堂殆是二年人日所寄也)¶
人日題詩寄草堂遥憐故人思故鄉栁條弄色不忍見¶
梅花滿枝堪(一作/空)斷腸身在南(一作/逺)蕃無所預心懐百¶
憂復(扶又/切)千慮今年人日空相憶明年此(一作/人)日知何¶
處一卧東山三(一作/二)十春豈知書劍老(一作/與)風塵龍鍾¶
還(一作/逺)忝二千石愧爾東西南北人(首二總提次四思/故鄉下六憐故人)¶
<pb:KR4c0020_WYG_023-29a>¶
(山梅柳人日之景南蕃蜀在西南憂慮長安經亂卧東/  以謝安比杜二千石髙時為刺史也  七八意轉而)¶
(韻不轉九十韻轉而意不轉杜集多用此法髙詩亦然/  董勛問禮俗正月七日為人日  梁元帝詩故人懷)¶
(故鄉空燕歌行柳條拂地數千條之蔡琰胡笳不得相/隨兮  斷腸  晉藤並表握戎馬  要委南蕃之重)¶
(詩逢此百憂相史記廣武君曰智者千慮/誰能對此空  憶  晉書謝安髙卧東山)　(蕭子顯詩/史記項籍)¶
(紀學書不成去學劒者劉孝標論亭亭髙竦不雜風塵/  新序孫卿曰觸之  隴種而退耳  漢書百官表郡)¶
(守秦官秩二千石揚雄解嘲起家至二千石人漢昭帝/詩愧爾嘉祥  記孔子曰丘也東西南北之  也杜嘗)¶
(自言甫也東/西南北人)¶
　　送重(平/聲)表姪王砅(力制切/一作珠)評事使(去/聲)南海(據舊書/李勉傳)¶
<pb:KR4c0020_WYG_023-29b>¶
　　(其為嶺南節度在四年則評事之南海應在次年/之春  朱注編在五年為是  重表葢有兩重表)¶
　　(親也實慈水姜氏曰南北朝最重表親盧懐仁撰/中表  録二十巻髙諒造表親譜録四十巻此風)¶
　　(至唐猶存詩楊徳周曰水深至/心曰砅即  深則厲厲字也)¶
我之曾老(一作/祖)姑爾之髙祖母爾祖未顯時歸為尚書¶
婦(此詩前後各十九韻前敘王氏淵源後敘評事親誼/首四溯兩家重表之由未顯記其前尚書要其後)¶
(鍾惺曰此志傳序事體入詩奇作起語尤奇舊新書王/珪為禮部尚書兼魏王泰師在貞觀十一年  注謂十)¶
(七年者誤十三/年珪已卒矣)隋朝(音/潮)大業末房杜俱交友長(子兩/切)者¶
來在門荒年自餬口家貧無供給客位但箕箒俄頃羞¶
<pb:KR4c0020_WYG_023-30a>¶
頗珍(一作頗/羞珍)寂寥人散後入怪鬢髮空吁嗟為之久自¶
陳剪髻鬟市鬻充杯(一作/沽)酒(此叙君臣遇合之緣太復/齋漫錄房杜舊不與  宗)¶
(相識太宗起兵𤣥齡仗䇿謁軍門乃薦如晦珪則建成/亡後始得見召以史傳參考詩為誤也  自髙祖起兵)¶
(至代宗大厯五年共一百六十餘年公祖審言仕武后/中宗之世其曾祖姑應生於太宗季年不應生於隋文)¶
(之代以年數世次考之則杜為珪妻尚疑太平此條記/事㫁屬差誤  唐書珪母李嘗語珪曰而必貴但不知)¶
(所與遊者何如人而試與偕來㑹𤣥齡如晦過其家李/窺大驚敕具酒食歡盡日喜曰二客公輔才汝貴不疑)¶
(珪隠居時與房𤣥齡杜如晦善結大業十三年隋亡書/左傳餬其口於四方  沈約集  樆以紆箕箒  晉)¶
(陶侃傳侃早孤貧為縣吏鄱陽孝亷范逵嘗過侃侃時/倉卒無以待賓其母乃截髮得雙髮以易酒餚樂飲極)¶
<pb:KR4c0020_WYG_023-30b>¶
(歡雖僕従亦過所望及按范逵偶遇故侃母可截髮以/供酒食若太原公子  房杜並至豈剪髮所能供客乎)¶
(此特借用/恐非實事)上云天下亂宜與英俊厚向竊窺數公經綸¶
亦俱有次問最少(去/聲)年虬髯十八九子等成大名皆因¶
此人手下云風雲合龍虎一吟吼願展丈夫雄得辭兒¶
女醜(此記夫人先見之明宗上良相識真主建功業只/在此數言决之  太  虬髯恐非十八九嵗所有)¶
(此亦傳訛也雲上云下云本古詩上言下言十後漢馮/異傳今英俊  集  唐書太宗起義兵時年  八  王)¶
(褒傳虎嘯而風/生龍興而致雲)秦王時在坐真氣驚户牖及乎貞觀(去/聲)¶
初尚(平/聲)書踐台斗夫人常肩輿上(上/聲)殿稱萬夀六宫師¶
<pb:KR4c0020_WYG_023-31a>¶
柔順法則化妃后至尊均嫂叔盛事垂不朽(此記朝廷/恩眷之隆)¶
(始杜臆秦王在座兩語乃上文最少年註脚見馬援傳/  知帝王自有真也  許彦周曰太宗相工  之謂其)¶
(龍鳳之姿天日之表此云真氣驚户牖可謂工而盡矣/真氣謂真人氣象庾信詩朱陵真氣來  唐書貞觀四)¶
(年二月珪以黄門侍郎遷侍中參預朝政官洙曰夫人/以命婦預朝㑹也鶴注唐命婦之制文武  一品國公)¶
(母妻為國夫人三品以上妻為郡夫人王珪貞觀中為/侍中正二品則其妻為郡夫人也  唐㑹要命婦謁並)¶
(不得乗擔子其尊屬年髙特敕賜擔子者不在此例三/周禮王后以隂禮教六宫  前一後五五者后一宫)¶
(夫人一宫九嬪一官二十七世婦一宮八十一御妾一/宮凡百三十人  晉中宫歌金章體柔順率禮蹈謙祗)¶
(淑鶴注唐因隋制皇后之下有貴妃/  妃徳妃賢妃  記嫂叔不通問)鳳雛無凡毛五色¶
<pb:KR4c0020_WYG_023-31b>¶
非爾曹往者胡作逆乾坤沸嗷嗷吾客左(一作/在)馮(音/憑)翊¶
爾家同遁逃爭奪至徒步塊獨委蓬蒿逗留熱爾腸十¶
里却呼號(平/聲)自下(去/聲)所騎馬右持腰間刀左牽紫逰韁¶
飛走使我髙茍活到今日寸心銘佩牢(此評事患難相/顧之情  鳯雛)¶
(二句從髙母說至砅身乃全篇轉捩處亂米注馮翊同/州也天寳末公避冦至同州  杜臆避  逃生而捨巳)¶
(之馬以活四世表叔且前走十里乃退却而呼號之尤/為難事王砅髙行固應拈出  南史帝謂謝莊曰超宗)¶
(殊有鳯毛五山海經南禺之山有鳯凰鵷雛又云丹穴/之山有鳥  色而文名曰鳯  非爾曹言鳯種非爾軰)¶
(而誰為作逆謂禄山陷京刀楚辭塊獨守此無澤兮堂/古詩  焦仲卿妻左手持  尺右手執紱羅  鄴中)¶
<pb:KR4c0020_WYG_023-32a>¶
(謡青青御路楊白馬紫逰韁蒿髙字指韻或疑句稚不/知此正寫真處公方徒步蓬  欲行不前忽飛馬髙騎)¶
(可以脫險故/不勝喜幸)亂離又聚散宿昔恨滔滔水花笑白首春¶
草隨青袍廷評近要津節制收英髦北驅漢陽傳(去/聲)南¶
汎上(上/聲)瀧(鄭音/雙)舠(音/刀)家聲肯墜地利器當秋毫番(鋪官/切)¶
禺(元俱/切)親賢領籌運神功操大夫出盧宋(樊作/宗非)寳貝休¶
脂膏洞主降(户江/切)接武海胡舶千艘(此評事往使南海/之事  又聚散方)¶
(遇旋别也白首自謂青袍謂王廷評節制王李並提北/驅四句言王砅承上廷評畨禺六句言李勉承上節制)¶
(賢自漢陽上瀧評事自北而南也李勉乃宗室故曰親/  前以京兆尹兼御史大夫故曰大夫  接武言洞蠻)¶
<pb:KR4c0020_WYG_023-32b>¶
(頻降千艘言海估湊集尉古詩青袍似眷草後趙注漢/宣帝地節三年初于廷  置左右評員四人  漢光武)¶
(省右評惟有左評事唐天寳中緣邊禦冦之地置八節/度使得以專制軍  節制之名始此朱注節制謂廣南)¶
(節度使馬漢書乘傳詣洛陽顔注古者以車謂之傳車/其後置  謂之驛騎  水經注武溪水又南入重山謂)¶
(之瀧中懸湍囘注崩浪震天謂之瀧水瀧水又南出峽/謂之瀧口又南經曲江縣東韓昌黎瀧吏詩南行逾六)¶
(旬始下昌樂瀧家釋名船三百斛曰舠漢太史公書李/陵既生降頽其  聲家聲承王珪  後  虞詡曰不逢)¶
(錯節盤根何以别利器都當秋毫言能應機立斷舊如/淳漢書注畨禺尉佗所  顔師古曰即今之廣州  唐)¶
(書南海縣即漢畨禺縣地以番山禺山得名開漢書運/籌帷幄之中  出盧宋言出於其上舊書自  元四十)¶
(年廣府節度使清白者四裴伷先李朝隠宋璟盧奐又/曰奐為南海太守南海利兼水陸瓌寳山積劉巨鱗彭)¶
<pb:KR4c0020_WYG_023-33a>¶
(杲相繼為太守五府節度皆坐贓死乃授奐任貪吏斂/跡人用安之  海賦積太巔之寳貝  東觀漢記孔奮)¶
(守姑臧七年治有絶跡或嘲其處脂膏中不能自潤而/奮不改其操  廣南有溪洞蠻其長曰洞主  記堂上)¶
(接武至舶大船也艘總數舶國史補南國舶外國船也/每嵗  安南廣州師子國  最大梯而上下皆積寳貝)¶
(有蕃長為主領市船緣劉向曰/舶深五十餘肘西域以肘為度)我欲就丹砂跋涉覺身¶
勞安能陷糞土有志乗鯨鼇或驂鸞騰天聊(樊作/不)作鶴¶
鳴臯(此公有志南海之逰也意丹砂交廣所出不能乗/鼇驂鸞但作嗚鶴以吐  耳  此章四句起六句)¶
(收前二段各十二句後二段各十六句中段十句相間/  司馬遷書隠忍茍活函糞土之中  别賦駕鶴上漢)¶
(驂鸞騰天杜詩鶴鳴于九臯/聲聞于天  臆鳴臯謂贈詩)¶
<pb:KR4c0020_WYG_023-33b>¶
　(洪邁容齋隨筆曰蔡絛詩話引唐列女傳珪母盧氏/識房杜必貴質之此詩則珪母乃杜氏也洞江詩話)¶
　(不特不姓盧乃珪之妻非母也子按唐列女傳元無/此事珪傳末只云始隠居時與房𤣥齡杜如晦善三)¶
　(人過其家母李窺之知其必貴蔡說妄云有傳又誤/以李為盧皆不足辯但唐髙祖在位日太子建成與)¶
　(秦王不睦以權相傾珪為太子中允說建成曰秦王/功葢天下中外歸心殿下但以長年位居東宮無大)¶
　(功以鎮服海内今劉黑闥散亡之餘宜自收之以取/功名建成乃請行其後楊文幹之事起髙祖責以兄)¶
　(弟不睦歸罪珪等而流之太宗即位乃召用之一日/宴近臣於丹霄殿長孫無忌曰王珪魏徵昔為仇讐)¶
　(不謂今日得同此宴上曰珪徵盡心所事吾故用之/然則珪與太宗非素交明矣唐書載李氏事亦采之)¶
　(小說恐未必然而杜公稱其祖姑事不應不實且太/宗時宰相别無姓王者真不可曉也  葛常之曰詩)¶
<pb:KR4c0020_WYG_023-34a>¶
　(云爾祖未顯時歸為尚書婦珪嘗為禮部尚書則尚/書婦乃珪之妻非珪母也詩又云及乎貞觀初尚書)¶
　(踐台斗夫人嘗肩輿上殿稱萬夀皆謂珪妻也人徒/見詩中用剪髻事有同陶母故謂珪母耳審爾豈不)¶
　(與尚書婦句相牴牾哉據今按此詩所載事迹明與/唐書紀傳不合蔡氏欲  此以為詩史未免信杜太)¶
　(過矣大抵人情好為夸大每有子孫而自誣其祖/宗者此詩亦據王氏傳聞之說一時沿訛失考耳)¶
　(鍾惺曰前段不過敘中表戚耳忽具一部開國大掌/故自往者以下祇是亂離相依飲食僕馬細故却無)¶
　(端委轉折可尋胸中潦倒筆下淋漓非獨詩法之奇/即作一篇極奇文字看亦可  申涵光曰此詩似傳)¶
　(似記聲律中有此奇/觀更足空人眼界)¶
　(黄生曰送行詩前半篇寛敘一大段似乎頭重但因/題中重表姪二字追敘其由且以一婦人具如許眼)¶
<pb:KR4c0020_WYG_023-34b>¶
　(力塵埃中辨出天子宰相古今所罕特借此詩傳之/意中實以此事為主送行之意反輕所以章法如此)¶
　(寥今按此䕫州以後之詩揮灑任意而出之者如寂/  人散後入怪鬢髮空乃隔句呼應右持腰間刀左)¶
　(牽紫逰韁乃隔聮斜對與秦蜀/諸詩謹嚴融洽者固不同也)¶
　　清明(鶴注詩言長沙及湘西寺當/是大厯五年春在潭州作)¶
著(涉畧/切)處繁華(一作/花)矜(從正異/一作務)是日長沙千人萬人出¶
渡頭翠柳艶明眉爭道朱蹄驕齧膝此都好(去/聲)逰湘西¶
寺諸將(去/聲)亦(一作遽/一作方)自軍中至馬援征行在眼前葛强¶
親近同心事(此記節日逰人之盛而諷諸將之逍遥者/  柳映眉指逰女馬齧膝指逰人所謂繁)¶
<pb:KR4c0020_WYG_023-35a>¶
(華也宜杜臆亦自軍中至見其不應至也諸將出征在/邇正  同心戮力乃佚逰如此不以軍國為念矣馬援)¶
(比大將葛强比部將上曹植詩繁華將茂秋霜瘁之翠/梁元帝詩柳葉生眉  珠璫搖鬢垂唐太宗柳詩半)¶
(幾睂開偏霍光傳後兩家奴爭道頌莊子乘駁馬而偏/朱蹄注  者一蹄偏赤也  王褒  及至駕齧膝驂乘)¶
(旦應劭曰馬怒有餘氣常齧膝而行也孟康曰良馬低/頭口至膝故曰齧膝張晏曰齧膝乗旦皆良馬名此詩)¶
(以朱蹄齧膝並言正謂駿馬各爭道也者湘西寺即岳/麓道林二寺  史記髙帝紀諸將過此  多  魏志曹)¶
(真每征行與士卒同勞/苦  葛强山簡愛將)金鐙(都磴/切)下(去/聲)山紅日(蔡云一/作粉非)¶
晚牙檣捩(音/列)柁青樓逺古時喪(去/聲)亂皆可知人世悲歡¶
暫相遣弟姪雖存不得書干戈未息苦離(一作/難)居逢迎¶
<pb:KR4c0020_WYG_023-35b>¶
少(去/聲)壯非吾道况乃今朝更祓除(此記逰人晚歸之景/而慨身世之亂離也)¶
(可逰者從寺下山向青樓而逺去因歎古來䘮亂其故/  知皆因人臣以國事為戯耳若人世歡娛暫遣悲愁)¶
(一過而凄凉如故矣上句應諸將下句應繁華今弟姪/飄零干戈阻絶此皆䘮亂所致而老非少壯時際祓除)¶
(又未免悲歡錯出矣章少壯指當日同逰之輩祓除不/祥非可行樂也  此  二段各八句  鐙馬鞁踏廣韻)¶
(鞍鐙也師檣在舟前柁在舟後埤蒼云檣帆柱也檣尾/銳如牙  氏曰轉施曰捩  青樓乃祓除之處齊書武)¶
(帝興光樓上施青漆謂之青樓古樂府大路起青樓已/周禮女巫掌嵗時祓除盥浴鄭注如今三月三日上)¶
(往水上之類韓詩外傳鄭國上巳於溱洧二水上祓除/不祥晉書武帝嘗問摯虞三日曲水之義虞對曰漢章)¶
(帝時平原徐肇以三月初生三女至三日俱亡村人為/怪乃招携之水濱洗祓遂因水以泛觴其義起此帝曰)¶
<pb:KR4c0020_WYG_023-36a>¶
(必如所談便非好事晳進曰虞小臣不足以知昔周公/城洛邑因流水以汎酒故逸詩云羽觴隨波又秦昭王)¶
(以三日置酒河曲見金人奉水心之劍曰令君制有西/夏乃霸諸侯因此立為曲水二漢相緣皆為盛集杜臆)¶
(此詩主摯虞之說而不取束晳趙曰以唐史氣朔考之/大厯五年三月三日清明則清明正值上巳故有今朝)¶
(是祓/除句)¶
　　風雨看舟前落花戲為新句(鶴注公在潭只船居/觀蘇渙肩輿忽訪老)¶
　　(夫舟檝語可驗其看舟前落/花乃是大厯五年潭州作)¶
江上人家桃樹(一作/李)枝春寒(郭作/風)細雨出疎籬影遭碧¶
水潛勾引風妬紅花却倒吹(此詩依韻分為三段首詠/風雨落花  杜臆春寒細)¶
<pb:KR4c0020_WYG_023-36b>¶
(雨出疎籬便是畫景落常/理薄命篇艷花勾引)吹花困懶(一作/癲)傍(去/聲)舟楫水¶
光風力俱相怯赤憎輕薄遮(之奢/切)入(一作/人)懐珍重分明¶
不來接(一作折輕次看舟前落花不傍舟委落有似憎/平日之  薄遮懷而珍重  肯近人者此摹瀉)¶
(困懶情態也當公詩曾以留連屬細草悵望屬殘花知/赤憎珍重亦  就花說  江淹詩階前水光裂  莊子)¶
(風之積也不厚則其負大翼也無力淮南子風力壯猛/  鶴注公嘗云生憎柳絮白於綿赤憎猶云生憎皆方)¶
(言也薛梁武帝春歌階上香入/懐    宣傳得為公分明之)濕久飛遲半欲(一作/日)髙¶
縈沙惹草細於毛蜜蜂蝴蝶生情性(一作/住)偷眼蜻蜓避¶
伯勞(末對落花而有感疎蜂蝶素戀花香今見墮於沙/草則性情頓覺生  蜻蜓偶過花間有似偷眼旁)¶
<pb:KR4c0020_WYG_023-37a>¶
(觀者一遇伯勞却又倉卒避去以見花當零落之餘終/為物情所棄此舉目前所見而詞寓感慨  此章三段)¶
(各四句漢生情性乃生熟之生謝朓詩逺樹曖芊芊生/烟紛漢  謝靈運撰征賦披宿莽以迷徑覩生烟而知)¶
(墟此可互證好爾雅鵙伯勞也物理論伯勞惡鳥故/衆鳥畏之性  獨杜臆伯勞即鶗鳺鳴則衆芳歇)¶
　(王嗣奭曰此詩摸寫物情一一從舟中靜看得之都/是虚景都是設懋都是巧語本大家所不屑為者故)¶
　(云戲為新句而纖濃綺麗遂為後來詞曲之祖幻按/此詩戲為新句皆從無情中看出有情詩思之  當)¶
　(與昌黎毛/穎傳叅觀)¶
　(盧世㴶曰句不新則詩朽句徒新則詩亡茍非有日/新之學問日新之識見而惟務新其皮膚反致面目)¶
　(青黄此又與於陳腐之甚者題中下一戲字有無限/防閑在  楊徳周曰杜云石出倒聽楓葉下包何云)¶
<pb:KR4c0020_WYG_023-37b>¶
　(波影倒江風杜云黄門飛鞚不動塵而東坡云走馬/來看不動塵杜云影遭碧水潛勾引而孟郊云南浦)¶
　(花飛亞水紅得諸家/闡明益見杜詩之妙)¶
　　奉贈蕭十二使(去/聲)君(鶴注當是大厯五年春作詩/云迴雁五湖春可見  玩詩)¶
　　(意蕭葢先為郎官後出為縣令在嚴武/幕中復為郎官後在湖南又為刺史矣)¶
昔在嚴公幕俱為蜀使(去/聲)臣艱危參大府前後間(去/聲)清¶
塵起草嗚先路乗槎動要津王鳬聊暫出蕭雉只相馴¶
(首憶幕府往事起嚴武兩鎭蜀必蕭先在幕而公繼入/是前後相間也  草應幕府乗槎應使臣王鳬用縣令)¶
(事蕭雉用郎官事蕭葢先為郎而後貶為令也所朱注/次公引唐志凡詔令皆舎人起草固是然此詩  云起)¶
<pb:KR4c0020_WYG_023-38a>¶
(草則以郎官言之於盧諶贈/劉琨詩自奉清塵  今五載)終始任(平/聲)安義荒蕪孟母¶
隣聨翩匍匐禮意氣死生親張老存家事嵇康有故人¶
食恩慙鹵莽鏤骨抱酸辛(此記蕭君古誼聨任安比使/君孟母比嚴母  翩匍匐謂)¶
(經紀两喪意氣死生謂存亡一視張老之于趙武嵇康/之託山濤稱蕭能保家而恤孤食恩二句公自謙不如)¶
(也名原注嚴公既沒老母在堂使君温凊之間甘脆之/禮  數若巳之庭闈馬及太夫人頃逝喪事又首諸孫)¶
(主典撫孤之情不减骨肉則膠漆之契可知矣故漢書/霍去病為驃騎將軍禄秩與大將軍衛青等青  人門)¶
(下多去事去病輒得官爵唯任安不去朗詩凡民有喪/匍匐救之  蔡邕陳留太守碑意氣精    翟公云一)¶
(死一生乃見女情/張老晉大夫張孟)　(晉語趙文子冠見張老而語之徳/左傳楚子問趙孟曰范武子之)¶
<pb:KR4c0020_WYG_023-38b>¶
(何如對曰夫子之家事治辛嵇康故人注見本巻/前  阮嗣宗詩悽愴抱酸    鏤骨猶言刺骨)巢許¶
山林志䕫龍廊廟珍鵬圖仍矯翼熊軾且移輪磊落衣¶
冠地蒼茫土木身(記彼此出處之殊巢䕫龍謂蕭能濟/世起下鸚圖熊軾  許謂已終隠遯)¶
(起下蒼茫土木曰書䕫典樂龍納言南莊子北溟有魚/化而為鳥其名  鸚海運則將徙於  溟  趙注蕭為)¶
(大守故憑熊軾以移輪/  晉書嵇康土木形骸)塤箎鳴自合金石瑩(去/聲)逾新重¶
(平/聲)憶羅江外同遊錦水濱結歡隨過隙懐舊益霑巾(記/彼)¶
(此文契之久起塤箎言聲氣初投起下羅江錦水金石/言信義益堅  下結歡懐舊  詩伯氏吹塤仲氏吹箎)¶
(廣絶交論志婉戀於塤箎綿阮籍詩如何金石友一旦/更離傷  舊書羅江縣屬  州  任昉詩結歡三十載)¶
<pb:KR4c0020_WYG_023-39a>¶
(生死一交情懐莊子人生一世如白駒/過隙  潘岳  舊賦涕泣流而霑巾)曠絶含香舍稽¶
留伏枕辰停驂雙闕早迴雁五湖春不達長(子兩/切)卿病¶
從來原憲貧監(平/聲)河受貸粟一起轍中鱗(末乃自叙有/望於蕭也)¶
(停驂尚早承曠絶回雁當春承稽留四句寫出貧病之/狀使君倘能貸粟窮途庶□鱗得以頓起也  不達謂)¶
(蕭君未之知耳註家謂因不顯達而致病對下句不合/  此章前後三段各八句中二段各六句  含香伏枕)¶
(注皆別見河謝朓詩停驂我悵望而莊子莊周家貧往/貸粟於監  侯曰昨周來有中道  呼者顧視車轍中)¶
(有鮒魚馬周問之曰我東海之波/臣也君豈有升斗之水而活我哉)¶
　(王嗣奭曰此詩以排律叙事融化古今/條達流利所謂不煩繩削而自合者)¶
<pb:KR4c0020_WYG_023-39b>¶
　　奉送二十三舅録事(崔/偉)之攝柳(丑森/切)州(鶴注當是/大厯五年)¶
　　(春作違邵注唐制諸州設録事參軍/掌正  失蒞符印郴州今𨽻湖廣道)¶
賢良歸盛族吾舅盡知名徐庶髙交(當作/交髙)友劉牢出外¶
甥泥塗豈珠玉環堵但柴荆衰老悲人世驅馳厭甲兵¶
(此稱舅氏而兼自傷離盡知名崔族多才出外甥感恩/在舅下四歎窮老亂  陳訴甚悲  周禮以三徳教國)¶
(子二曰友行以尊賢良徳舊注徐庶字元直其所交者/諸葛孔明龎士元司馬  操諸公蜀志徐庶與崔州平)¶
(友善王晉書桓𤣥曰何無忌劉牢之之甥酷似其舅形/世說  武子衛玠之舅見玠輒歎曰珠玉在側覺我)¶
(穢堵記儒有/環  之室)氣春江上别淚血渭陽情丹(一作/舟)鷁排風¶
<pb:KR4c0020_WYG_023-40a>¶
影林烏反哺聲永嘉多北至勾漏且南征必見公侯復¶
終聞盗賊平(此因送别而作慰辭母江上指相江排風/謂風帆烏反哺崔有  也北至南征記其)¶
(行迹公侯必復言當終貴盗賊指嶺南之冦舊注誤云/臧玠之亂春時玠尚未反也  謝朓詩江上徒離憂)¶
(東晳補亡詩嗷嗷林烏受哺於子葛晉書永嘉之亂元/帝渡江衣冠多自北至  勾漏引  洪相方  楚辭洎)¶
(吾南征必左傳公侯/之子孫  復其始)郴州頗凉冷橘井尚凄清從事(一/作)¶
何蠻貊居官志在行(此徃攝郴州勉其盡職也母逺注/橘井不特切郴州兼切奉  同行)¶
(之意山此章前二段各八句後段四句收井神仙傳蘇/耽於  下鑿井種橘救鄉里之疾病者橘  在郴州城)¶
(東蘇耽之故宅今為觀希曰井水每酌則有金星云丹/影如是嘗在郴州目覩其實  論語雖蠻貊之邦行矣)¶
<pb:KR4c0020_WYG_023-40b>¶
(尉左傳當官而行何强之有通鑑晉司𨽻校/  李喜元志在公當官而行可謂邦之司直)¶
　　送魏二十四司直充嶺南掌選崔郎中判官兼寄¶
　　韋韶州(鶴注前韋迢湘潭寄杜員外詩云湘潭一/葉黄葢大厯四年秋矣此詩云為報韶州)¶
　　(牧新詩時寄將葢是五年春作得唐書高宗上元/三年以嶺南五管黔中都督府  任工人而官或)¶
　　(非才乃選郎中御史為選補使謂之南選唐/㑹要開元八年八月移嶺南選補使於桂州)¶
選(去/聲)曹分五嶺使(去/聲)者厯三湘才美膺推薦君行佐紀¶
綱佳聲斯(一作/期)共(樊作/不)逺雅節在周防明白山濤鑒嫌¶
疑陸賈裝(魏往嶺南稱其才品山選曹使者謂崔郎中/才美紀綱謂魏判官  濤鑒承佳聲頌崔也)¶
<pb:KR4c0020_WYG_023-41a>¶
(陸賈裝豕雅節規魏也前北史周宇文深傳深在選曹/頗有時譽  五嶺注見    寰宇記湘潭湘鄉湘源是)¶
(為三湘顔延之詩三湘淪洞庭山左傳紀綱之僕甄杜/預左傳序&KR0694;周身之防  晉書  濤典選十餘年  拔)¶
(人物各為題目時稱山公啟事佗記决嫌疑裝漢書髙/祖使陸賈賜尉佗印為南越王  賜賈槖中  直千金)¶
(他送亦/千金)故人湖外少春日嶺南長憑報韶州牧新詩昨¶
寄(一作/夜)將(此送魏而兼寄韋也詩此章上八/句下四句  將送也  逺于將之)¶
　　送趙十七明府之縣(詩有南翁句故黄鶴編/在大厯五年湖南詩内)¶
連城為寳重茂宰得才新山雉迎舟楫江花報邑人論¶
(平/聲)交翻恨晚卧病却愁春惠愛南翁恱餘波及老身(上/四)¶
<pb:KR4c0020_WYG_023-41b>¶
(送趙之縣下四叙述交情是史記趙惠王得楚和氏璧/秦昭王請以十五城易之  重在寳也此借趙事以方)¶
(趙令盧諶詩連城既偽往荆玉亦虚還恭謝朓和伏武/昌詩雄圖悵若兹茂宰深遐睠  漢魯  為中牟令童)¶
(子化之雉有雛不忍捕朱晉潘岳為河陽令植桃李花/人號曰河陽一縣花    注趙必官衡潭間故有落句)¶
　　同豆盧峯貽主客李員外賢子棐知字韻(舊次在/大厯五)¶
　　(年潭州作逺注豆盧峯有貽李員外子詩公和之/而作同和也  唐書世系表豆盧姓慕容氏北人)¶
　　(謂歸義為豆盧因賜為氏居昌黎棘城朝唐志主/客郎中員外郎各一人掌二王後諸藩  見之事)¶
　　(屬禮/部)¶
煉(一作/鍊)金歐冶子噴玉大宛(平/聲)兒符彩髙無敵聰明達¶
<pb:KR4c0020_WYG_023-42a>¶
所為夢蘭他日應折桂早年知爛熳通經術光芒刷羽¶
儀(此稱美員外父子智鍊金噴玉唯員外能有此子符/彩聰明言棐負才  夢蘭折桂言生質不凡經術羽)¶
(儀言學堪用世鍊吳越春秋干將與歐冶子採五山之/精合六金之英  而為劍  杜定功曰穆天子東遊黄)¶
(澤使官樂謡曰黄之澤其馬噴王皇人壽榖歕噴同燭/大宛兒大宛馬駒即汗血馬也  曹植七啟符采照)¶
(符采猶云光彩左思蜀都賦符采彪炳傅𤣥輿馬賦符/采横發  左傳鄭文公有賤妾曰燕姞夢天使與已蘭)¶
(既而文公見之與之蘭而御之辭曰妾不才幸而有子/將不信敢徵蘭乎公曰諾生穆公名之曰籣  晉郗詵)¶
(學博多才武帝問曰郷才何如對曰猶桂林一枝崑山/片玉  沈約詩刷羽同揺漾易鴻漸于陸其羽可用為)¶
(儀/吉)謝庭瞻不逺潘省㑹于斯唱和(去/聲)將雛曲田翁號鹿¶
<pb:KR4c0020_WYG_023-42b>¶
皮(此結出和詩賓主四人俱見而吳論謝庭指李員外/潘省指豆盧家倡和峯作詩  公和之將雛謂員外)¶
(携子而來鹿皮公自比遯世老人見此章上八句下四/句  玉樹生於庭除引謝𤣥語詳  二巻  潘岳秋興)¶
(賦序余以太尉掾寓直於散騎之省梁晉書樂志吳歌/雜曲一名鳯將雛朱注此曲自漢至  有歌今不傳)¶
(鹿皮翁注/見二十巻)¶
　　歸雁二首(鶴注當是大厯/五年潭州作)¶
萬里衡陽雁今年又北歸雙雙瞻客上(上/聲)一一背(音/佩)人¶
飛雲裏相呼疾沙邊自宿稀繫(音/計)書元(俗本/作無)浪語愁寂¶
(一作/絶)故山薇(首章見歸雁而切故鄉之思而衡雁又歸/在潭兩春矣雁去既不能留  繫書又不)¶
<pb:KR4c0020_WYG_023-43a>¶
(可得所以有故山之慨回黄希曰公在南而雁北歸故/曰背人  蔡曰衡陽有  雁峯雁至此不過遇春而回)¶
(應㻛詩言我塞門來將就衡陽棲止㑹稽典録虞國少/有孝行為日南太守嘗有雙雁宿  聽上每出行縣輒)¶
(飛逐車鳬江淹横吹賦河中之雁一一而學飛死李少/卿詩雙  相背飛  顧注蘇武傳匈奴詐言武  常惠)¶
(教漢使者詭言漢天子射雁上林得武帛書乃歸武則/雁足繫書後人承訛襲謬耳  謝靈運詩故山日巳逺)¶
(風波豈/還時)¶
欲雪違胡地先花别楚雲却過清渭影髙起洞庭羣塞¶
北春隂暮江南日色熏(從杜臆/舊作曛)傷弓流落羽行(户剛/切)斷¶
不堪聞(次章傷歸雁而興飄泊之感來違胡地去秋雁/來別楚雲今春雁去别清渭  時所經起洞庭)¶
<pb:KR4c0020_WYG_023-43b>¶
(去時所厯塞北江南承上起下言當此春日而猶有傷/弓落羽行斷聲哀者皆窮途旅客所不忍聞也  謝靈)¶
(運詩季秋邊朔苦旅雁違霜雪而月令八九月鴻雁來/正月候雁北  更嬴引弓虚發  下雁出國䇿詳見十)¶
(三巻史引虚弓而雁落/人問之曰此雁傷弓也)¶
　　江南逢李龜年(朱注題曰江南必潭州作也舊編/在大厯三年荆南詩内非是  雲)¶
　　(溪友議明皇幸岷山百官皆竄辱/李龜年奔泊江潭杜甫以詩贈之)¶
岐王宅裏尋常見崔九堂前幾度聞正是(友議/作值)江南好¶
風景落花時節又逢君(此詩撫今思昔世境之離亂人/情之聚散皆寓於其中  明皇)¶
(雜録天寳中上命官中女子數百人為梨園弟子皆居/宜春院北上案曉音律時有馬仙期李龜年賀懷智皆)¶
<pb:KR4c0020_WYG_023-44a>¶
(洞知律度安禄山亦獻白玉簫管數百事皆陳於梨園/自是音響殆不類人間而龜年特承恩遇其後流落江)¶
(南每遇良辰勝景常為人歌數闋座上聞之莫不掩泣/罷酒蔡曰雲溪友議李龜年奔江潭曾於湖南採訪使)¶
(筵上唱紅豆生南國秋來發幾枝贈公多採摘此物最/相思又云清風明月苦相思蕩子從戎十載餘征人去)¶
(日殷懃囑歸雁來時數附書此詞皆王維所作也元舊/唐書岐王範睿宗子好學工書雅愛文章之士開  十)¶
(四年病薨弟原注崔九即殿中監崔滌中書令湜之弟/舊書崔湜  滌與𤣥宗歎密用為秘書監出入禁中後)¶
(賜名澄開元十四年卒景世說過江諸人新亭飲/宴周顗中座而歎曰風  不殊正自有山河之異)¶
　(黄鶴云開元十四年公止十五嵗其時未有梨園弟/子公見李龜年必在天寳十載後詩云岐王當指嗣)¶
　(岐王珍據此則所云崔九堂前者亦當指崔氏舊堂/耳不然岐王崔九並卒於開元十四年安得與龜年)¶
<pb:KR4c0020_WYG_023-44b>¶
　(同逰/耶)¶
　(黄生曰此詩輿劍器行同意今昔盛衰之感言外黯/然欲絶見風韻於行間寓感慨於字裏即使龍標供)¶
　(奉操筆亦無以過乃知公於此體非不能為正聲直/不屑耳有目公七言絶句為别調者亦可持此解嘲)¶
　(矣/)¶
　　小寒食舟中作(鶴注公在潭率舟居此當是大厯/五年作  杜臆小寒食注謂寒食)¶
　　(前一日誤葢寒食次日也嵗時記冬至後一百五/日為寒食據厯在清明前二日廣義注禁火三日)¶
　　(謂至後一百四日五日六日乃知小寒食是六日/總在三日内故云佳辰次日清明始有新火故食)¶
　　(猶寒禁火則酒亦寒故云强飲詩意甚明舊注引/小至為證不知小至亦至之次日添線飛灰舒柳)¶
<pb:KR4c0020_WYG_023-45a>¶
　　(放梅皆至/後景物也)¶
佳辰强(豈兩/切)飲(一作/飯)食猶寒隠(去/聲)几蕭條戴鶡冠春水¶
船如天上坐老年花似霧中看(平/聲)娟娟戲蝶過(平/聲)閒(一/作)¶
(開/非)幔片片輕鷗下(去/聲)急湍雲白山青萬餘里愁看(平/聲)直¶
北是長安(上四寒食舟景下四即景感懐盈朱瀚曰領/聮分承上二時逢寒食故春水  江老景蕭)¶
(條故看花目暗須於了無蹊徑處尋其草蛇灰線之妙/腹聨興起下二戲蝶輕鷗往來自在而雲山萬里空望)¶
(長安所以對景而生愁也首尾又暗相照應與幾年逢/熟食萬里逼清明參看  篇中看字兩見亦無他字可)¶
(代叔莊子南郭子綦隠几而坐虎趙注鶡冠隠者之冠/袁  真隠傳有鶡冠子舊注引  賁武騎之鶡冠誤矣)¶
<pb:KR4c0020_WYG_023-45b>¶
(舟孫權與曹操牋春水方生公宜速去花陳釋惠標詩/  如空裏泛人似鏡中行  沈約詩落  雰似霧何遜)¶
(詩新月霧中生蝶鮑照詩娟娟似蛾睂注娟娟明&KR0442;貎/  梁元帝詩戲  時飄粉  五六以閒對急本不可易)¶
(朱瀚曰公父名閑故注家改閑為開畢竟未妥閑閒同/音異字何必避忌大學閒居孟子閒暇曲禮少閒與閑)¶
(無犯摯枯樹賦片片真花於鮑照野鵜賦翔海澤之輕/鷗    虞觀魚賦忽浪達  急湍  蔡琰胡笳雲山萬)¶
(重兮歸路遐古/詩相去萬餘里)¶
　(黄魯直曰船如天上坐人似鏡中行船如天上坐魚/似鏡中懸此沈雲卿詩也雲郷得意於此故屢用之)¶
　(老杜春水船如天上坐乃祖述佺期語繼之以老年/花似霧中看葢觸類而長之也  苕溪胡元任曰沈)¶
　(雲卿之詩原於王逸少鏡湖詩所謂山隂路上行如/在鏡中遊之句然李太白入青溪山詩云人行明鏡)¶
<pb:KR4c0020_WYG_023-46a>¶
　(中鳥度屏風裏雖有所襲語益工也句林時對曰春/水二句非襲用前人句也此用前人  而以巳意損)¶
　(益之也又有全用前人一句而以已意貼之者如沈/雲卿詩雲白山青千萬里幾時重謁聖明君杜云雲)¶
　(白山青萬餘里愁看直北是長安是也/范元實謂老杜不免蹈襲斯言過矣)¶
　　燕子來舟中作(鶴注大厯四年正月公自岳陽之/潭州五年春猶在潭州時率舟居)¶
　　(故於舟中兩見燕子曰杜臆出峽巳三春而客湖/南則兩春也  宋瀚  孤舟漂泊惟有燕來命題)¶
　　(感/慨)¶
湖南為客動經春燕子銜泥兩度新舊入故園嘗(一作/常)¶
識主如今社日逺看(平/聲)人可憐處處巢居(一作/君)室何異¶
<pb:KR4c0020_WYG_023-46b>¶
飄飄託此身暫語船檣還起去穿花貼(范德機云善本/作貼一作落)¶
水益霑巾(上四客舟逢燕下四對燕自傷室顧注識主/看人世不憐公而燕獨相憐巢  託身公方)¶
(憐燕而旋復自憐矣傷暫語還去燕若辭人穿花貼水/仍不忍别對此霑淚  人情之不如也  古詩思為雙)¶
(飛燕銜泥巢君室拈文曷雜録燕以春社來秋社去謂/之社燕  朱瀚曰  一新字便生下舊今兩字  君室)¶
(雖有所本但此處當從居室為順傅成詩長驅及居室/  沈炯詩處處此傷情  陸機詩苦哉逺征人飄飄窮)¶
(四遐萬何遜詩燕戲還簷際花飛落桃前/  楊  里詩燕子無端貼水飛本於杜句)¶
　(盧世㴶曰此子美晩嵗客湖南時作七言律詩以此/收巻五十六字内比物連類似複似繁茫茫有身世)¶
　(無窮之感却人一字不說出讀之但覺滿紙是淚世/之相後也一千嵗矣而其詩能動人如此  朱瀚曰)¶
<pb:KR4c0020_WYG_023-47a>¶
　(毛詩燕燕于飛下上其音瞻望弗及佇立以泣為送/别而作也兹則對燕傷心形影相弔至於泣下霑巾)¶
　(又何其蒼茫厯亂耶篇中曰銜曰巢曰起曰去俱就/燕言曰識曰看曰語曰貼皆與自巳相闗分合錯綜)¶
　(無不匠心入妙落盧元昌曰公詠雁則云傷弓落羽/詠燕則云穿花  水流落飄零之感俱情見乎詞)¶
　　贈韋七贊善(詩云洞庭春色當是大厯五年在潭/州作  鶴注唐東宫官有左右贊善)¶
　　(大夫各五人掌傳令諷過失贊禮儀韋贊善必韋/見素之後見素位至宰相贈司空故詩云爾家最)¶
　　(近魁三象見素與公皆京兆人故又云鄉/里衣冠不乏賢若韋思謙父子乃鄭州人)¶
鄉里衣冠不乏賢杜陵韋曲未央前爾家最近魁三象¶
時論同歸(一作/因侵)尺五天北走闗山(一作/河)開雨雪南遊花¶
<pb:KR4c0020_WYG_023-47b>¶
柳塞(悉則/切)雲(一作/風)煙洞庭春色悲公子蝦(呉作/鮭)菜忘歸¶
范蠡(一作/萬里)船(上四敘韋杜家世下則送韋而自慨也京/魁三象韋世為三公尺五天杜同在帝)¶
(衣冠舊契如此今南北去留不同故臨别傷心悲公子/韋北還而不得見范蠡船公在南而不得歸也  用開)¶
(塞二字景象便有慘舒之别至後漢郭泰傳林宗名震/京師後歸鄉里衣冠諸儒送  河上  朱瀚曰唐宰相)¶
(世系表杜氏宰相十一人如晦淹元穎審權讓能黄裳/佑悰正倫鴻漸暹韋氏宰相十四人保衡𢎞敏方質貫)¶
(之處厚待價巨源見素溫執誼思謙嗣立貽範昭度餘/見史傳者不具載可見其盛  洙曰漢未央殿基在長)¶
(安去原注斗魁下兩兩相比為三台海俚語曰城南韋/杜  天尺五  蕪城賦南馳蒼梧漲  北走紫塞雁門)¶
(演陳子昂詩雨雪闗山啼思薛道衡詩城闕生雲烟卿/  義春色指花柳  楚辭  公子兮未敢言  馬永)¶
<pb:KR4c0020_WYG_023-48a>¶
(懶真子曰嘗見浙人呼海錯為蝦菜每食不可缺公詩/風俗當園蔬即此意也杜預水災疏當食魚菜蝦蜯)¶
(述異記洞庭湖中有釣舟昔范蠡乘扁舟至此/遇風釣於湖上刻石記焉有一陂陂有范蠡魚)¶
　　奉酬冦十侍御錫見寄四韻復寄冦(鶴注詩云故/泊洞庭船當)¶
　　(是大厯五年潭州作其云春/深把臂前葢指去年之春)¶
往别郇瑕地于今四十年來簪御府筆故泊洞庭船詩¶
憶傷心處春深把臂前南瞻按百越黄帽待君偏(上四/散而)¶
(復聚喜洞庭相見下四聚而復散傷百越逺行/指冦君所寄者黄帽指舟人謂相候於水邊也)　(詩憶/顧注)¶
(郇瑕晉地在平陽府猗氏縣詩云郇伯勞之葢其國也/  魏畧殿中侍御史簪白筆側陛而坐帝問左右此何)¶
<pb:KR4c0020_WYG_023-48b>¶
(官辛毗曰此謂御史舊時簪筆以奏不法今直備位但/珥筆耳漢書注簪筆者插筆於首  邵注御史所居之)¶
(署謂之御史府金楚辭目極千里傷心處今廣絶交論/自昔把臂之英  蘭之友  漢百越地即  廣東廣西)¶
(刺趙曰漢書鄧通以擢船人為黄頭郎注云土勝水故/  船之人皆著黄帽顧氏以黄帽為公自稱引前發劉)¶
(郎浦詩黄帽青鞋歸去來為證謂待其再至也今按公/在湖南急於北歸豈能久留以待其再至黄常明詩話)¶
(南方人謂水為黄帽謂雲為砲車/非遐征逺涉不能知也此又一說)¶
　(朱鶴齡曰公哭韋之晉詩云悽愴郇瑕邑差池弱冠/年此詩云往别郇瑕地于今四十年則公十八九嵗)¶
　(時嘗至晉州而年譜俱失書黄鶴/謂公適郇瑕在逰齊趙時大謬)¶
　　入衡州(鶴注大厯四年春公自岳陽至潭州如衡/州以畏熱復歸潭五年夏臧玠兵亂故再)¶
<pb:KR4c0020_WYG_023-49a>¶
　　(入衡州攝盧注公避亂入衡且欲由衡過郴以舅/氐崔偉  郴州也  舊書大厯四年七月以澧州)¶
　　(刺史崔瓘為潭州刺史湖南都團練觀察使五年/四月瓘為兵馬使臧玠所殺據潭為亂湖南將王)¶
　　(國良因/之而反)¶
兵革自久逺興衰看帝王漢儀甚照耀胡馬何猖狂老¶
將(去/聲)一失律清邊生戰場君臣忍瑕垢河岳空金湯重¶
鎮如割據經權絶紀綱軍州體不一寛猛性所將(此嘆/天寳)¶
(亂後叛將接踵儀興衰之運亦視帝王舉動何如耳此/呼起下二句漢  言唐法胡馬言安史失律謂潼闗不)¶
(守清邊謂四方俱擾忍瑕垢謂主憂臣辱空金湯謂兩/京俱陷重鎮指河北叛將經權慨制御無術體不一各)¶
<pb:KR4c0020_WYG_023-49b>¶
(自為政性所將不禀朝命也儀軍州大州之地必有統/軍  漢光武紀復見漢官威    易師卦失律凶  左)¶
(傳瑾瑜匿瑕國君含垢/  國䇿權輕於鴻毛)嗟彼苦節士素於圓鑿方寡妻¶
從為郡兀者安堵(一作/短)牆凋弊惜邦本哀矜存事常旌¶
麾非其任府庫實過防恕(刋作/怒)巳獨在此多憂增内傷¶
偏禆限酒肉卒伍單衣裳元惡迷是似聚謀(一作/諜)洩康¶
莊竟流帳下血大降湖南殃烈火發中夜(一作中/夜發)髙烟¶
燋上蒼至今分粟帛殺氣吹沅湘福善理顛倒明徵天¶
莽茫(此慨崔瓘之賢死於兵亂崔上十二記崔瓘下十/句刺臧玠  趙注苦節指  元惡指臧  圓鑿方)¶
<pb:KR4c0020_WYG_023-50a>¶
(言其知經而不知權寡妻四句見崔能愛民旌麾六句/言不能恤軍  寡妻從郡謂瓘無姬妾之好兀者安堵)¶
(能使殘疾者得所此言其約已裕民以防府庫謂吝賜/予恕巳而不量人致將卒洶洶故崔  此為憂述是似)¶
(借缺餉以感衆聽洩康莊洩憤於衢路也顛倒謂崔不/應死莽茫謂玠不應存  舊唐書瓘以士行聞蒞職清)¶
(謹遷潭州刺史政在簡肅恭守禮法將吏自經時艱久/不奉法多不便之五年四月㑹月給糧儲兵馬使臧玠)¶
(與判官違奚覯忿爭覯曰今幸無事玠曰有事何逃厲/色而去是夜玠遂搆亂犯州城以殺覯為名瓘遑遽走)¶
(逢玠兵至遂遇害其易節卦苦節不可貞自楚辭圓鑿/而方柄兮吾固知  鉏鋙而難入  趙注  崔為郡之)¶
(後寡婦亦得其所如兀足者安於堵牆之下不復驚動/也此另一解按寡妻有兩說詩刑于寡妻此在位之妻)¶
(潘岳詩夫行妻寡此民間寡婦如莊子王駘兀者也兀/刖足  漢髙帝紀史民皆安堵  故  書民惟邦本)¶
<pb:KR4c0020_WYG_023-50b>¶
(哀矜見論語爾易弗過防之康三略良將之統軍也恕/己而治人    雅五達謂之  六達謂之莊  九歌令)¶
(沅湘兮無波書劉峻瓣命論福善禍淫/徒虚語耳    聖有謨訓明徵定保)銷魂避飛鏑累¶
(上/聲)足穿豺狼隠忍枳棘刺遷延胝(張尼/切)趼(吉典/切)瘡逺歸¶
兒侍側猶乳女在旁久客幸脫免暮年慙激昂蕭條向¶
水陸汩沒隨魚商報主身巳老入朝(音/潮)病見妨悠悠委¶
薄俗鬱鬱回剛腸參錯走洲渚春容轉林篁片帆左(一/作)¶
(在/)郴(丑林/切)岸通郭前衡陽華表雲鳥陣(蔡作陣舊作/埤郭弭切)名¶
園花草香旗亭壯邑屋烽櫓蟠(杜田/作卧)城隍(此敘倉卒避/亂再入衡州)¶
<pb:KR4c0020_WYG_023-51a>¶
(也/陽)　(上十句脫亂軍而入舟次下十二阻北歸而往衡/杜臆逃難而兼携妻孥尤見其苦而以得免為幸)¶
(遙曰慙激昻恨不討賊曰囘剛腸含憤而行華表以下/  望衡州之風景人民甲兵城郭也  郴岸衡陽二句)¶
(又㐲下兩段棘漢書累足脅息翹司馬遷傳隠忍茍活/  邱陵歌枳  充路  張衡賦  遥遷延䠥&KR0887;蹁踡)¶
(王章傳今疾病困阨不自激昻謝宋之問詩漁商汗成/雨  嵇康絶交書剛腸疾惡    靈運詩臨圻阻參錯)¶
(衡九城志郴州西北至衡州界一百三十七里則郴在/  之東南故云左郴岸  唐書衡州倚郭為衡陽縣)¶
(說文亭郵表徐曰表雙立為桓今郵亭立木交於其端/或謂之華表  朱注韻㑹埤増也厚也於雲鳥難通公)¶
(詩共說總戎雲鳥陣作陣字是言華表之旁皆列雲鳥/之陣  西京賦旗亭五里俯察百隧注旗亭市樓  沈)¶
(佺期詩邑屋遺民在/逺注櫓城上守望樓)　中有古刺史盛才冠(去/聲)巖廊扶¶
<pb:KR4c0020_WYG_023-51b>¶
顛待柱石獨坐飛風霜昨者間(去/聲)瓊樹髙談隨羽觴無¶
論再繾綣已是安蒼黄劇孟七國畏馬卿四賦良門闌蘇¶
生在勇銳白起强問罪富形勢覬歌懸否(音/鄙)臧氛埃期¶
必掃蚊蚋焉(於䖍/切)能當(此記衡州刺史而并及蘇涣喜/禦冦得人也  上四敘陽濟才)¶
(望昨者四句敘到衡惰事劇孟四句敘蘇渙才幹下四/欲連兵以討賊  朱注陽濟為衡州刺史兼御史中丞)¶
(故以獨坐稱之次公謂崔侍御潩者非弩閒瓊樹公與/刺史閒坐也  蘇渙少喜剽盗善用白  巴蜀號為白)¶
(跖故以劇孟白起比之又公稱其詩云再聞誦新作突/過黄初時故以馬卿四賦比之舊注以劇馬孟卿比刺)¶
(史非也陽濟身為重臣可云劇孟乎能時涣亦自潭州/奔衡公望當事收而用之及陽濟不  用故又走交廣)¶
<pb:KR4c0020_WYG_023-52a>¶
(而罹罪耳刺朱注唐書時澧州刺史楊子琳道州刺史/裴虬衡州  史陽濟各出兵討玠故曰問罪富形勢)¶
(楊慎曰問罪富形勢凱歌懸否臧二語當一部兵志繁/漢武帝制曰舜遊巖廊之上文穎注殿下小屋也演)¶
(録舜遊巖廊李試義訓曰屋垂謂之宇宇下謂之廡步/檐謂之廊峻廊謂之巖廊  漢霍光傳將軍為國柱石)¶
(師古曰柱者梁下之柱石承柱之礎言大臣負國重任/如屋之柱及石也  光武改御史長史復為中丞與尚)¶
(書令司𨽻校尉朝位皆專席而坐京師號三獨坐饑趙/注風霜御史之任  古詩安得瓊樹枝以解長渇)¶
(孔融詩髙談滿四座波東晳傳周公成洛邑因流水泛/酒故逸詩云羽觴隨  余注羽觴之輕如鳥羽之飛也)¶
(得漢書劇孟以俠顯七國反時條候乘傳東將至河南/  之隠若一敵國  司馬相如傳載子虚上林哀二世)¶
(及大人四賦用史記張儀願為門闌之厮為史記白起/者都人也善  兵事秦昭王攻楚拔郢遷  武安君坑)¶
<pb:KR4c0020_WYG_023-52b>¶
(趙降卒四十萬人凶管子形勢器械具四者備治矣/易師出以律否臧  此言臧否懸絶故知能奏凱也)¶
橘(一作/繘)井舊地宅仙山引舟航此行怨(一作/厭)暑雨厥土¶
聞清凉諸舅剖符近開緘書札光頻繁(黄作/蘋蘩)命屢及磊¶
落字百行(户杠/切)江總外家養謝安乘興(去/聲)長下流匪珠¶
玉擇木羞鸞凰我師嵇叔夜世賢張子房(原注彼/掾張勸)柴荆¶
寄樂(音/洛)土鵬路觀翺翔(此思郴州舅氏而并及張勸欲/往依親友也  上四想郴州風)¶
(土諸舅四句謂崔偉見招江總四句感崔而傷巳末四/則兼美張崔  厥土指郴州剖符近崔攝州也外家養)¶
(感舅徳也乘興長將赴郴也下流謂身居卑賤擇木愧/不能見幾嵇叔夜自言疎放張子房此勸多才□路翺)¶
<pb:KR4c0020_WYG_023-53a>¶
(翔崔張將有事功矣再逺注末句舊指衡州守非是衡/州守前段巳結不應  言  此詩是五排亦似五古公)¶
(集中每有此種葢巳倣齊梁人體也六此章首段十二/句中二段各二十二句後二段各十  句  後漢地志)¶
(注郴縣南數里有馬嶺山山有仙人蘇耽壇元和郡國/志馬嶺山在縣東北五里蘇耽舊宅在郴州東半里餘)¶
(迹猶存事書暑雨而怨咨蔡詩以速諸舅公有送二十/三舅録  偉攝郴州詩    邕表牧守宣藩剖符數郡)¶
(氏庾信詩故人倘書札侯陳書江總七嵗而孤依於外/  聰敏有至性舅呉平  蕭勵名重當時尤所鍾愛)¶
(晉書謝安寓居㑹稽出則漁弋山水入則言詠屬文無/處世意  司馬遷傳貧下未易居下流多謗議  楚辭)¶
(鸞凰孔鳯中晉書嵇康性懶疎放有不堪者七思通鑑/德宗建中  以張勸為陜虢節度使  王逸九  鷦鵬)¶
(開路兮往上林/賦翺翔  來)¶
<pb:KR4c0020_WYG_023-53b>¶
　(許彦昭曰杜詩悠悠委薄俗鬱鬱囘剛腸此語甚悲/昔蒯通讀樂毅傳而涕泣後之人亦當有味此而泣)¶
　(下/者)¶
　　逃難(末云涕盡湘江岸當是避臧玠之/亂而作  後漢劉平傳奔走逃難)¶
五十白頭翁南北逃世難(去/聲)疎布纒枯骨奔走苦不暖¶
(叶去聲節此憶從前之難花杜臆上元二年公年五十/時東川  度使叚子璋反  敬定斬之兵不戢而大掠)¶
(公率妻子以逃始則自京逃蜀既/而在蜀人逃故曰南北逃世難)巳衰病方入四海一¶
塗炭乾坤萬里内莫見容身畔妻孥復(扶又/切)隨我回首¶
共悲歎(此記目前之難亂大厯五年公年五十九臧玠/殺崔壦據州為  此暮年衰病又挈妻子而逃)¶
<pb:KR4c0020_WYG_023-54a>¶
(也曰四海曰萬里見隨地皆亂/矣回首悲歎起下故國鄰里)故國莽邱墟鄰里各分¶
散歸路從此迷涕盡湘江岸(此為無家可歸而嘆也六/此章首尾各四句中間)¶
(句室班彪北征賦/舊  滅以邱墟兮)¶
　　白馬(朱注編在大厯五年/為臧玠之亂而作也)¶
白馬東北來空鞍貫雙箭可憐馬上郎意氣今誰見近¶
時主將(去/聲)戮中夜傷(一作/商)於戰喪(去/聲)亂死多門嗚呼淚¶
如霰(此為潭州之亂死於戰鬭者記其事以哀之將馬/帶箭而來則馬上者見害矣  蔡興宗曰主  謂)¶
(崔瓘時為臧玠所殺也死喪亂死多門一語極慘或死/於冦賊或死於官兵或  於賦役或死於饑餒或死於)¶
<pb:KR4c0020_WYG_023-54b>¶
(奔竄流離或死於寒暑暴露唯身厯患難/始知其情狀  楚辭九歌涕淫淫其如霰)¶
　(黄鶴曰商於即張儀欺楚之地唐為商州上洛郡史/云大厯三年三月商州兵馬使劉洽殺防禦使殷仲)¶
　(卿此為仲卿而作商朱鶴齡云鶴說似有據但三年/春公自峽之江陵  於在江陵西北不當云白馬東)¶
　(北來考九域志衡州北至潭州三百九十里公自潭/如衡則所見之白馬為自東北來明矣臧玠與違奚)¶
　(覯忿爭是夜以兵殺瓘所謂中夜/傷於戰也夢弼次公皆主此說)¶
　　舟中苦熱遣懐奉呈陽中丞通簡臺省諸公(鶴注/此亦)¶
　　(避亂之衡州時作兼中丞即陽濟時為衡/州刺史臺省諸公  官裴虬楊子琳李勉)¶
媿為湖外客看此戎馬亂中夜混黎甿脫身亦奔竄平¶
<pb:KR4c0020_WYG_023-55a>¶
生方寸心反當(從正異/舊作掌)帳下難(去/聲)嗚呼殺賢良不叱白¶
刃散吾非丈夫(一作/人)特沒齒埋冰炭(此潭州逃難而為/憤亂之詞  湖外)¶
(客衡在洞庭之外戎馬亂指臧玠之兵方寸心謂疾惡/之念帳下難禍起於部將賢良指崔瓘冰戾喻不平之)¶
(氣殺蜀志徐庶曰方寸亂矣刃後漢書韓遂為其帳下/所    相如喻巴蜀檄觸白  冒流矢  漢書蕭望之)¶
(傳注沒齒終身也炭淮南子膠漆相賊冰炭/相息何承天詩冰  結六府憂虞纒胸中)恥以風病¶
辭胡然泊湘岸入舟雖苦熱垢膩可溉灌痛彼道邊人¶
形骸改昏旦(此舟中苦熱而為自遣之語中恥風疾不/如姜肱逺遯也道邊人指夜  見殺者)¶
(姜肱傳桓帝嘗徵不至乃下彭城使畫工圖其形狀肱/卧於幽間以被韜面言感眩疾不欲出風工竟不得見)¶
<pb:KR4c0020_WYG_023-55b>¶
(之私告其友曰今政在閹豎夫/何為哉逺遁海濱賣卜給食)中丞連帥職封内權得¶
按身當問罪先縣實諸侯半士卒既輯睦啟行促精悍¶
(此嘉陽中丞興師討罪也敵權重足以按罪縣大足以/出兵輯睦精悍又足以殱  制勝言此舉在所必克矣)¶
(服記十國以為連連有帥表淮南王安書古者封内甸/  封外侯服  庾信平鄴  入商郊而問罪  左傳卒)¶
(乗韓睦事不奸矣/  詩爰方啟行)似聞上游兵稍逼長沙館隣好(去/聲)彼¶
克修天機自明斷(丁亂/切)南圖巻雲水北拱戴(一作/載)霄漢¶
美名光史臣長策何壯觀(去聲/討也)　(此喜裴道州助兵㑹/道州在潭之西南乃)¶
(湘水上流隣好稱裴之義明斷稱裴之勇南圖北拱言/南靖湖湘北尊天子也  項羽傳古之帝王地方千里)¶
<pb:KR4c0020_WYG_023-56a>¶
(必居上㳺軍傅咸樂府聰鑒盡下情明明綜天機/世說王右  稱揚朗曰世彦器識理致才隠明斷)　驅¶
馳數公子咸願同伐叛聲節哀有餘夫(平/聲)何激衰懦(奴/亂)¶
(切/)偏禆表三上(時掌/切)鹵莽同一貫始謀誰其間(去/聲)回首¶
增憤惋(此惜楊澧州黨惡而沮兵也楊驅馳謂中丞遣/使連兵數公子指裴虬李勉  子琳上㳺叙地)¶
(端公叙性於楊則隠諱其詞而歸罪於偏禆然曰鹵莽/同一貫則楊當並分其過矣曰始謀誰其間則當時縱)¶
(惡之罪楊亦無所逃矣之通鑑謂楊子琳起兵討玠取/賂而還此咎其信偏禆  說釋兵不問也  戰國有四)¶
(公子能連兵救難故用數公子衰劉琨勸進表伐叛以/刑  文心雕龍聲節哀急  激  懦言懦夫猶當激動)¶
(毁任昉表/  譽一貫)宗英李端公守職甚昭煥變通迫脅地謀畫¶
<pb:KR4c0020_WYG_023-56b>¶
焉(於䖍/切)得算王室不肯微凶徒畧無憚此流須卒(子聿/切)¶
斬神器資强幹扣寂豁煩襟皇天照嗟嘆(終以靖亂之/事望諸李端)¶
(公也能守土之臣為偏禆迫脅事每牽制李公官方素/著必  變通出奇其所謀盡豈同凡算斷不使王室終)¶
(微賊徒恣横也一杜臆勉本宗室故有資强幹之語葢/盧注扣寂賦詩  豁頻襟長歎之詞皇天寳鑒臨之)¶
(呼天以誅賊也中此章首尾各十句前二段各六句後/二段各八句自  丞以下四人各為一段舊注未見分)¶
(明退漢書敘贊河間為漢宗英梁邵陵王表臣進非民/譽  異宗英  李端公舊注皆云李勉時在廣州招討)¶
(馮崇道朱濟時之亂遣兵赴難史不及書未云考史勉/鎮嶺南巳兼御史大夫不當更稱端公  優孟歌奉法)¶
(守職兮抱朴子識變通於常事之外孝楚辭外迫脅於/機臂  陳琳檄時人迫脅  梁武帝  思賦凶徒疑駭)¶
<pb:KR4c0020_WYG_023-57a>¶
(相引離散賦詩國既卒斬上道徳經天下神器不可為/也  西都  强幹弱枝隆  都而觀萬國  文賦叩寂)¶
(寞而求音長周書皇天無親惟德是/輔  詩序  言之不足故嗟歎之)¶
　　江閣對雨有懐行營裴二端公(鶴注當是大厯五/年初夏衡州作裴)¶
　　(時為道州刺史與討臧玠之亂故冇行營端邵注/通典唐侍御史凡四員内供二員號為臺  他人)¶
　　(稱曰/端公)¶
南紀(一作/極)風濤壯隂晴屢不分野流行地日江入度山¶
雲層閣憑雷殷(上/聲)長空面水(一作/水面)文(一作/紋)雨來銅柱北¶
應(平聲一/作意)洗伏波軍(首聨為冮雨發端行地之日流光/在野隂忽晴矣度山之雲飄入江)¶
<pb:KR4c0020_WYG_023-57b>¶
(中晴復隂矣憑閣而隠隠雷動面空而㸃㸃波文隂且/雨矣末用伏波軍乃借形語此銅柱在衡陽不在交阯)¶
(也謂田氏曰南紀分野名廣天文志循嶺儌違甌閩中/是  南紀所以限蠻夷也舊引毛詩南國之紀非  顔)¶
(延之詩春江壯風濤水唐太宗詩隂晴衆壑殊雷釋惠/標詩丹霞拂層閣碧  泛蓬萊  詩殷其雷言  聲隠)¶
(隠也送曹植霖潦賦聽長空之淋淋見梁元帝/詩風  水文長  洗兵雨出說苑注  六巻)¶
　(胡夏客曰篇中言江閣言對雨言懐裴言行營凡題/所當發者詩皆一一拈出可想詩家作法  黄生曰)¶
　(詩眼貴亮而用線貴藏如何氏山林之五滄江碣石/風笋雨梅銀甲金魚皆散錢也而以一興字穿之是)¶
　(線在結也如秦州遣懐霜露菊花斷栁清笳水棲山/日歸鳥棲鴉亦散錢也而以愁眼二字聨之是線在)¶
　(起也此詩地日山雲雷殷水文亦散錢也而以/隂晴二字冠之雨來二字收之是線在起結也)¶
<pb:KR4c0020_WYG_023-58a>¶
　(楊萬里曰杜句有偶似古人者亦有述古人語者如/武侯廟詩映階碧草自春色隔葉黄鸝空好音此本)¶
　(何遜行孫氏陵山鶯空樹響巄月自秋暉也杜云薄/雲巖際宿孤月浪中翻此本何遜白雲巖際出清月)¶
　(波中上也比出上二字勝矣杜云月明垂葉露雲逐/度溪風又云水流行地日江入度山雲此一聮更勝)¶
　(庾信云永韜三尺劍長巻一戎衣杜云/風塵三尺劍社稷一戎衣亦勝於庾矣)¶
　　題衡山縣文宣王廟新學堂呈陸宰(鶴注當是大/厯五年之衡)¶
　　(山時作孔唐書禮樂志貞觀四年韶州縣/學皆作  子廟開元二十七年謚文宣王)¶
旄頭彗紫微無復(扶又/切)俎豆事金甲相排蕩青衿一憔¶
悴嗚呼巳十年儒服敝於地征夫不遑息學者淪素志¶
<pb:KR4c0020_WYG_023-58b>¶
(從學校荒廢叙起為杜臆自安史亂後人皆棄文就武/公詩嘗云壯士恥  儒又云儒衣山鳥怪此云儒服敝)¶
(於地儒之賤已極矣星晉天文志昂十星天之耳也又/為旄頭星  旄頭妖  紫微帝宫彗掃也  俎豆事出)¶
(論語孔詩序青青子衿刺學校廢也詩記儒行哀公/問於  子曰夫子之服其儒服與    征夫遑止)我¶
行洞庭野歘得文翁肆侁侁胄子行(户郎/切)若舞風雩至¶
周室宜中(竹仲/切)興孔門未應(平/聲)棄是以資雅才煥(一作/渙非)¶
然立新意衡山雖小邑首唱恢大義因見縣尹心根源¶
舊宫閟(記衡山孔廟而歸功陸宰留上四言樂育人才/中四言有闗國運下四言  意斯文  文翁指)¶
(宰周室比唐恢大義謂恢廓文廟根源舊宫謂宰從官/牆而出能追念本源也  謝桃詩行道儒肆  招魂往)¶
<pb:KR4c0020_WYG_023-59a>¶
(來侁侁注侁侁衆多貌者書疏冑子天子元子以下至/卿大夫子  論語疏雩  祈雨祭名使童男女舞之因)¶
(謂其處為舞雩舞雩之處有壇墠樹木可以休息故曰/風乎舞雩  北史文苑傳髙視當世連衡孔門  前漢)¶
(書杜鄴子林清靜好古有雅才乖劉歆移太常書夫子/沒而微言絶七十子終而大義  此詩正指建學為大)¶
(義傅亮表首倡大義興復王室此特備用之朱注以討/臧玠為唱義非也若果如其說則當大書特書不應只)¶
(一語輕㸃言詩闕宮有侐/注閟閉也  無事而閉)講堂非曩構大屋加塗塈下¶
可容萬(一作/百)人牆隅亦深䆳何必三千徒始壓戎馬氣¶
林木在庭户密幹疊蒼翠有井朱夏時轆轤凍階戺(音/士)¶
耳聞讀書聲殺伐災髣髴(方未切/被諸生)　(記新修學堂而化/上六見堂宇寛深)¶
<pb:KR4c0020_WYG_023-59b>¶
(下六見堂前幽勝伐三千徒與讀書聲相應言文德宜/足銷亂而聲帶殺  者時經臧玠之亂也杜臆下二句)¶
(暗用子路鼔瑟有北鄙殺伐之音經後漢翟酺疏光武/初興起太學博士舍内外講堂水  注文翁為蜀守立)¶
(講堂作石室於南城永平後學堂過火後守更增二石/室  書唯其塗塈茨注塗塈泥飾也  書序三千之徒)¶
(並受其義簡江淹賦繚繞蒼翠轤廣韻轆轤圓轉木用/以汲水梁  文帝詩銀床繫轆    顧命夾兩階戺)¶
(論衡子路聞誦讀之聲/厲微末以象殺伐之氣)　(子路鼔瑟出家語孔子曰亢/盧注髣髴謂在若有若無之)¶
(間長楊賦從者/髣髴骫屬而還)故國延歸望衰顔減愁思(去/聲)南紀改(一/作)¶
(收/)波瀾西河共風味采詩倦跋涉載筆尚可記(一作嘗/紀異一)¶
(云紀/奇異)髙歌激宇宙凡百慎失墜(此題詩以誌盛事免延/歸望長安漸近可  旅)¶
<pb:KR4c0020_WYG_023-60a>¶
(向之愁矣改波瀾逺於潭亂共風味親抱講壇也修吳/論采詩雖無其人而載筆尚堪記事佽勸後人之  舉)¶
(不墜耳舊注謂備國史失墜非也西此章首尾各八句/中二段各十二句  史記子夏居  河教授為魏文侯)¶
(師索隠西河在河東郡之西界蓋近龍門世說王尚之/西河之風不墜  晉劉遺民書企懐風味鏡心象迹)¶
(前漢藝文志古有采詩之官思記史載筆士載言/徳周曰此句隠然有文獻之  即詩史二字之始)　(楊/詩)¶
(凡百君子/敬而聽之)¶
　　聶耒陽以僕阻水書致酒肉療饑荒江詩得代懐¶
　　興(去/聲)盡本韻至縣呈聶令陸路去方田驛四十里¶
　　舟行一日時屬(音/祝)江漲泊於方田(唐書耒陽縣屬/衡州  元和郡)¶
<pb:KR4c0020_WYG_023-60b>¶
　　(國志因耒水在縣東為名西北至衡州一百六十/八里  鶴注郴州與耒陽皆在衡州東南衡至郴)¶
　　(四百餘里郴水入衡公初欲往郴依舅氏卒不遂/其至方田也葢沂郴水而上故詩云方行郴岸靜)¶
耒陽馳尺素見訪荒江渺(一作/眇)義士烈女家風流吾賢¶
紹昨見狄相(去/聲)孫許公人倫表前朝(音潮蔡作/朝一作期)翰林後¶
屈跡縣邑小(此接聶令書稱其家世才望傳陸機文賦/承綿邈於尺素  史記刺客  聶政殺韓)¶
(相俠累而自死其姊罌伏尸哭極哀死政之傍晉楚齊/衛聞之皆曰非獨政能也乃其姊亦烈女也  狄相孫)¶
(謂人傑孫兼□父南史孔休源人倫儀表當師事之/  趙注聶之粗  必嘗任翰林之職故有前朝句)知¶
我礙湍濤半旬獲浩溔(玉篇以/沼切)孤舟増鬱鬱僻路殊悄¶
<pb:KR4c0020_WYG_023-61a>¶
悄側驚猿猱捷仰羡鸛鶴矯禮過宰肥羊愁當置清醥¶
(普沼切/下五句)　(此阻水泊舟感其酒肉餽遺際知我二字貫/上林賦浩溔潢漾  皆水無  貌  張衡詩)¶
(鬱鬱不得志而詩憂心悄悄宰蜀都賦猿狖騰希而競/捷  矯矯翼  飛也  過子  羊則知舊傳致牛肉白)¶
(酒者為是宜曹植詩烹羊宰肥牛啟酒清曰醥曹植酒/賦其味有  城醪醴蒼梧醥清七  乃有春清醥酒康)¶
(狄所/營)麾下殺元戎湖邊有飛旐(二句舊在/浩溔之下)方行郴岸靜¶
未話長沙擾(二句舊在/坑趙之下)人非西諭蜀興(去/聲)在北坑趙崔¶
師乞已至澧(音/里)卒用矜少問罪消息真開顔憩亭沼(此/以)¶
(討賊除亂遣懐作結徒湖邊旐崔瓘之喪長沙擾臧玠/未平  朱注臧玠之  非可檄諭必盡坑之乃快耳時)¶
<pb:KR4c0020_WYG_023-61b>¶
(楊子琳巳受臧玠之賂故其卒矜少各憩舟亭畔待捷/音也亭沼指方田驛  此章上二段  八句末段十句)¶
(結帥漢書唐䝉通夜即徵發巴蜀吏卒因軍興法誅其/渠  巴蜀大驚上使相如作檄以責唐䝉因喻巴蜀人)¶
(非上本意也侍史記秦白起破趙坑其降卒四十萬人/  原注聞崔  御潩乞師於洪府師已至袁州北楊中)¶
(丞琳問罪將士自澧上達/長沙  矜少矜惜而兵少)¶
　(胡夏客曰詩云湖邊有飛旐此語遂成詩䜟公大厯/五年沒於耒陽四十年後公之孫嗣業能自豫至楚)¶
　(迎櫬歸偃師首陽山前求宰相元稹為墓誌此/其家不衰校李白僅二孫女為農家婦者愈矣)¶
　(新唐書本傳甫沂沿湘流㳺衡山寓居耒陽嘗遊岳/廟為暴水所阻旬日不得食耒陽聶令知之自棹舟)¶
　(迎甫而還明皇雜録杜甫客耒陽遊岳祠大水遽至/涉旬不得食縣令具舟迎之令嘗饋牛炙白酒後漂)¶
<pb:KR4c0020_WYG_023-62a>¶
　(寓湘潭間羈旅憔悴於衡州耒陽縣頗為令長所厭/甫投詩於宰宰遂致牛炙白酒以遺甫甫飲過多一)¶
　(夕而卒集中猶有贈聶耒陽詩也載王彦輔塵史世/言子羮卒於衡之耒陽寰宇記亦  其墳在縣北二)¶
　(里唐書稱耒陽令遺白酒黄牛一夕而死子觀子美/僑寄巴峽三嵗大豗三年二月始下峽流寓荆南徙)¶
　(洎公安久之方次岳陽即四年冬末也既過洞庭入/長沙乃五年之春四月遇臧玠之亂倉皇往衡陽至)¶
　(耒陽舟中伏㭠又畏瘴復沿湘而下故有回櫂之作/又登舟將適漢陽云秋帆催客歸葢回櫂在夏末此)¶
　(篇已入秋矣又繼之以暮秋將歸秦留别湖南幕府/親友詩則子美北還之迹見此三篇安得卒於耒陽)¶
　(耶以元㣲之墓誌及呂汲公詩譜考之其卒當在潭/岳之交秋冬之際但詩譜云是年夏卒則非也鶴曰)¶
　(謝聶令詩云興盡木韻又且宿留驛亭若果以飫死/豈能為是長篇又復㳺憩山亭以詩證之其誣明矣)¶
<pb:KR4c0020_WYG_023-62b>¶
　(一又唐人李觀作杜傳補遺謂公往耒陽聶令不禮/  日過江上洲中醉宿酒家是夕江水暴漲為驚湍)¶
　(漂沒其尸不知落於何處泊𤣥宗還南内思子美詔/天下求之聶令乃積空土於江上曰子美為牛肉白)¶
　(酒脹飫而死塟於此矣此欲雪牛酒飫死之寃而反/加以水淹身溺之慘子美何不幸罹此奇禍且考泰)¶
　(陵升遐以及少陵逰世其間相去十載補傳顛倒先/後是全不見杜詩年次者元賓博雅人豈肯為此不)¶
　(根之說乎此必/後人偽託耳)¶
　　迴棹(此詩舊編在大厯五年黄鶴疑詩中不言臧/玠之亂當是四年至衡州畏熱將廽棹欲歸)¶
　　(襄陽不果而竟留於潭也今按杜詩凡紀行之作/其次第皆厯然分明不當以欲行禾果之事載之)¶
　　(詩集考臧玠之亂在四月公往衡山過耒陽俱在/夏日此云火雲垢膩殆耒陽迴棹而作詞不及憂)¶
<pb:KR4c0020_WYG_023-63a>¶
　　(亂者前後諸詩巳詳不必每/章叠見也還依舊編為當)¶
宿昔試(一作/世)安命自私猶畏天勞生繫一物為客費多¶
年衡岳江湖大蒸池疫癘偏散才嬰薄(一作/舊)俗有跡負¶
前賢巾拂那闗眼瓶罍易(去/聲)滿船火雲滋垢膩凍(音/東)雨¶
裛沉(一作/塵)綿强(其兩/切)飯蓴添滑端居茗細煎(此厭衡山/之熱而欲)¶
(迴棹也以上四作自咎語平時安命雖専巳自私猶知/畏天今  謀生之故而頻作客逰深愧不能安命矣且)¶
(衡岳間地氣人情如是且前賢所絶跡不至者乃浪迹/於此是負前賢矣無几案故巾拂不用多飲酒故瓶罍)¶
(滿船火雲凍雨晴雨皆帶鬱蒸蓴羮性寒續茗解熱也/  前詠懐詩云衣食相拘閡即所云勞生繫一物趙注)¶
<pb:KR4c0020_WYG_023-63b>¶
(謂勞生之人不免繫著一物是也故試嘗也蒸漢地理/志承陽縣屬長沙國在承水之陽  名讀若  元和郡)¶
(國志衡陽城東傍湘冮北背蒸水寰宇記衡州衡陽縣/蒸水源出縣西名蒸水者其氣如蒸也  舞鶴賦巾拂)¶
(兩停九劍雙止凍詩瓶之罄矣維罍之恥也淮南子旱/雲烟火  爾雅  雨乃夏日暴雨  裛霑  沉綿病也)¶
(擷薛夢符田茶録潭邵之間渠江中有茶鄉人每年採/  其色如鐵芳香異常黄希曰昔嘗官郴見其風土唯)¶
(尚煎茶客至繼以六七則/知茗續煎者湖南多如此)清思漢水上凉憶峴山巔順¶
浪翻堪倚迴帆又省牽吾家碑不昧王氏井依然几杖¶
將衰齒茅茨寄短椽灌園曾(音/層)取適逰寺可終焉遂性¶
同漁父成名(一作/功)異魯連篙師煩爾送朱夏及寒泉(此/欲)¶
<pb:KR4c0020_WYG_023-64a>¶
(託迹襄陽終以安命自處也而凊凉之地可以避暑且/自衡迴潭舟行下水故順浪  省牽杜碑王井皆襄陽)¶
(遺蹟几秋茅茨思卜居其地灌園四句甘為遯世篙師/二句結出迴棹  灌園遊寺暗使故事漁父魯連明用)¶
(古人受趙曰滄浪漁父隠不求名仲連却秦軍下燕城/雖不  封猶為取名者故云異魯連  此章二段各十)¶
(四句萬晉書杜預平吳後刻二碑紀績一立萬山之上/一沈  山下潭中曰焉知此後不為陵谷乎  王粲井)¶
(注見九巻邵髙士傳陳仲子辭楚相與其妻逃去為人/灌園晉書  績灌園鬻菜以供衣食石勒嘆曰此真髙)¶
(人矣林南史梁劉慧嘗㳺匡山遂有終焉之志因不仕/居東  寺於山北構園一所號離垢園  易寒泉之食)¶
　　過洞庭湖(潘子真詩話元豐中有人得此詩刻於/洞庭湖中不載名氏以示山谷山谷曰)¶
　　(此子美作也今蜀本收入同大厯四年夏公在潭/州此當是五年夏自衡州  棹重過洞庭湖而作)¶
<pb:KR4c0020_WYG_023-64b>¶
　　(今據鄭卭編次為正卒或疑公卒於耒陽不應又/作此詩不知耒陽之  原未可憑而此詩之精練)¶
　　(非公斷/不能作)¶
蛟室圍青草龍堆隠(一作/擁)白沙䕶堤(一作/江)盤古木迎櫂¶
(直教/切)舞神鴉破浪南風正回檣(一作收帆/或作歸舟)畏日斜湖光¶
與天逺直欲泛仙槎(一作雲山千萬叠低處上星槎/上四洞庭之景下四舟過湖中)¶
(青草湖白沙驛皆地名青草包於蛟室之外故曰圍龍/堆藏於白沙之中故曰隠  呉論䕶堤承沙迎櫂承湖)¶
(已夏則南風司命而日色可畏天逺無涯乘風之興未/  也  洞庭記楊子洲常苦蛟患昔佽飛入水斬蛟而)¶
(去名勝志洞庭君山有八景一曰射蛟浦相傳漢武帝/登是射蛟因名  一統志金沙洲在洞庭湖中一名龍)¶
<pb:KR4c0020_WYG_023-65a>¶
(堆延袤數里撥白沙驛注見前曰君山多古木水草巴/字書櫂舟傍  水者短曰檝長  櫂  岳陽風土記)¶
(陵鴉甚多土人謂之神鴉無敢弋者木唐張裕送韋整/尉長沙詩風帆彭蠡疾雲水洞庭寛  客提蔬東江烏)¶
(接飯丸可見神烏接丸非特宫庭湖也熊孺登董監廟/詩神烏慣得商人食飛趁征帆過蠡湖吳江周篆曰神)¶
(烏在岳州南三十里肇鳥飛舞舟上或撒以碎肉或撒/以荳粒食葷者接肉食素者接荳無不巧中如不投以)¶
(食則隨舟數十里衆烏以翼沾泥水汚船而去此其神/也  左傳趙衰冬日之日趙盾夏日之口注夏日可畏)¶
(冬日/可愛)¶
　(詩言破浪囘檣巳是放舟湖中矣故落句云湖光天/共逺直欲泛仙槎言水濶無際也若云雲山千萬叠)¶
　(低處上星槎句雖雄壯却似初下船語與上/文氣不接新安黄白山却以後語為佳也)¶
<pb:KR4c0020_WYG_023-65b>¶
　　登舟將適漢陽(此詩王彦輔鄭昻魯嘗皆謂作於/大厯五年之秋黄鶴謂四年之秋)¶
　　(欲登舟而不果行者無據置元和郡國志武徳/四年分沔陽都於漢陽縣  沔州及漢陽縣)¶
春宅棄汝去秋帆催客歸庭蔬尚在眼浦浪巳吹衣(首/敘)¶
(登舟景事承春宅秋帆就潭/州言庭蔬  宅浦泿承帆)生理飄蕩(叶他/郎切)拙有心遲¶
暮違中原戎馬盛逺道素書稀塞雁與時集檣烏終嵗¶
飛鹿門自此往永息漢隂機(不能北歸而思漢陽也鹿/公寓宅潭州欲歸兩亰)¶
(門在襄陽漢隂近漢陽葢將自潭州至漢陽轉㐮陽度/洛陽而返西京也  此章上四句下八句  古詩中有)¶
(尺素書有鹿門龎公隠居處/事者必  機心息機㤀機也)　(莊子漢隂大人曰有機/寰宇記漢隂城在殺城)¶
<pb:KR4c0020_WYG_023-66a>¶
(縣/北)¶
　　暮秋將歸秦留别湖南幕府親友(朱注此詩王彦/輔黄鶴皆以為)¶
　　(作於五年故有公/卒於潭岳間之說)¶
水濶蒼梧野(樊作/晚)天髙白帝秋途窮那免哭身老不禁¶
(平/聲)愁大府才能㑹諸公德業優北歸衝雨雪誰(一作/俱)憫¶
敝貂裘(上四暮秋將歸下四留别親友直黄生注一見/地二見時三四輕接起聨五六  趨尾聮故俱)¶
(不甚用力用力在一起一接極其精猛蒼顧注舊解謂/蒼捂白帝皆公經厯之地公實未嘗至  梧也此言湘)¶
(江之水甚濶直接蒼梧潭州圖經謂其地有舜之遺風/白帝司秋葢言暮秋時令如望嶽詩云髙尋白帝問真)¶
<pb:KR4c0020_WYG_023-66b>¶
(源用黄生注途窮在水濶之處身老如暮秋之景二句/亦  暗承  有才如少陵使其窮老江湖雨雪敝裘落)¶
(落寡偶大府諸公亦不得辭其責矣然語却含蓄蘊藉/  謝朓詩雲去蒼梧野水還江漢流  顔延之詩途窮)¶
(能無慟師酷吏傳郅都郡中不拾遺旁十餘郡守畏都/如大府  古曰言猶如統屬之也通鑑注唐時巡屬諸)¶
(州以節度使府為大府亦謂之㑹府/絶倫  晉書文立傳程瓊雅有徳業)　(班固奏記才能/詩雨雪霏霏)¶
　　長沙送李十一(銜州此詩黄鶴編在大厯五年西/康  即同谷縣公以乾元二年冬)¶
　　(寓同谷至大厯五年為十二秋此/亦五年秋自衡歸潭之一證也)¶
與(讀平/聲)子避地西康州洞庭相逢十二秋逺(讀於/員切)愧尚¶
方曾(音/層)賜履竞非吾土倦登樓久(讀堅/溪切)存膠漆應(平/聲)難¶
<pb:KR4c0020_WYG_023-67a>¶
並一(讀伊/真切)辱泥塗遂晩收李杜齊名真忝竊朔雲寒菊¶
倍離憂(上四敘别後情事下乃感李而惜别也樓郎官/遥受不如賜履入朝南楚浪逰有似登  寄慨)¶
(此十二年來行迹也膠漆難並謂氣誼過人泥塗晚收/謂窮老莫振二句賓主對舉故下用李杜雙承  朱瀚)¶
(曰雲菊離憂别景别情一語盡之美尚方賜履用王喬/事詳見四巻  王粲登樓賦雖信  而非吾土兮曽何)¶
(足以少留雷後漢陳重雷義交誼至篤時人語曰膠漆/雖堅不如  陳  左傳趙孟謝綘縣老人曰使吾子辱)¶
(在泥塗久矣膺顧注晚收謂從此收拾也亦後漢黨銅/傳杜密與李  俱坐而名行相次故時人  稱李杜焉)¶
(注前有李固杜喬故言亦也蹀荀朂表非臣駑闇所宜/忝竊  赭白馬賦望朔雲而  足  庾信詩菊寒花正)¶
(合離謝燮詩望望空離/憂  憂離别生憂也)¶
<pb:KR4c0020_WYG_023-67b>¶
　(洪容齋隨筆漢太尉李固杜喬皆以為相守並為梁/翼所殺故掾楊生上書乞李杜二公骸骨使得歸葬)¶
　(梁冀之誅權歸宦官白馬令李雲上書有帝欲不諦/之語桓帝宸怒逮雲下獄𢎞農五官掾杜衆上書救)¶
　(願與同死帝愈怒下廷尉皆死獄中其後襄楷上言/亦稱為李杜又李膺杜密范滂母謂滂曰汝得與李)¶
　(杜齊名又李白杜甫韓文公稱曰李杜文章在光芒/萬丈長凡四李杜云  胡應麟曰李白杜甫外杜審)¶
　(言李嶠結友前朝李商隠杜牧之齊名晚季咸稱李/杜是唐有三李杜也又杜贈李銜有李杜齊名真忝)¶
　(竊之句銜亦/當能詩耶)¶
　(律詩忌平頭謂各句第一二字不宜同聲相犯須平/仄間用方合於法此詩八句皆用仄聲字起亦犯平)¶
　(頭但思少陵詩家之祖應無此病及考古韻與逺久/一四字俱可叶平聲則八句中亦錯見四平四仄矣)¶
<pb:KR4c0020_WYG_023-68a>¶
　(作家固有/變通也)¶
　　風疾舟中伏枕書懐三十六韻奉呈湖南親友(此/當)¶
　　(是大厯五年冬作月按本傳及年譜但云公卒於/耒陽而不載其時  今以是詩考之葢卒於五年)¶
　　(之冬矣觀此詩嵗隂冬炎語可見詩譜謂/公卒於夏减却少陵半年之夀為可恨也)¶
軒轅休製律虞舜罷彈琴尚錯雄鳴管猶傷半死心(從/風)¶
(疾敘起/心承琴)　(身疾而氣失調故難製律彈琴錯管承律傷/漢律厯志黄帝使伶倫取竹於嶰谷斷兩節)¶
(間而吹之以為黄鍾之宫製十二筩以聽鳯鳴其雄鳴/六雌鳴亦六此黄鍾之宫而皆可以生之是為律本至)¶
(治之世天地之氣合以生風天地之風氣正十二律定/  記舜作五弦之琴以歌南風之詩而天下冶桓譚新)¶
<pb:KR4c0020_WYG_023-68b>¶
(論神農始削桐為琴生七發龍門之桐高百尺/而無枝其根半死半  半死心借琴以喻已)聖賢名¶
古邈(音/莫)羈旅病年侵舟泊常依震湖平早(一作/平)見參如¶
聞馬融笛若倚仲宣襟故國悲寒望羣雲慘嵗隂水鄉¶
霾白屋(一作/蜃)楓岸疊(一作/壘)青岑鬱鬱冬炎瘴濛濛雨滯¶
淫皷迎非(一作/方)祭鬼彈(去/聲)落似鴞禽(以下四段皆㐲枕/書懐此記湖中景)¶
(物將聖賢承軒虞□旅起舟泊依震欲向東北見參東/方  明也馬融王粲皆異地思鄉者寒望嵗隂言冬令)¶
(水鄉楓岸言山水炎瘴滯淫言氣侯之殊祭鬼落鴞言/土俗之異  陸機詩後途隨年侵  杜臆漢陽在潭岳)¶
(東北公將適漢陽故瞻依在震震東北方之卦也舊指/震澤於洞庭逺隔矣  鮑照詩曉星正參落  杜臆馬)¶
<pb:KR4c0020_WYG_023-69a>¶
(融長笛賦序有洛客舍逆旅吹笛融去京師踰年暫閒/甚悲公去京師久故云  王粲登樓賦憑軒檻以遥望)¶
(兮向北風而開襟公病畏熱故用其語嵗顔延之詩故/國多喬木空城凝寒雲  謝惠連雪賦  將暮時既昏)¶
(寒風積愁雲繁風賀徹詩苕蕘擅水鄉月陶潛詩鬱鬱/荒山秀  岳陽  土記岳州地極熱十  猶單衣或摇)¶
(扇震雷暴雨如中州六七月間滯呉均詩濛濛秋雨映/  張載詩初為三載别於今久  淫  風土記荆湖民)¶
(俗嵗時㑹集或禱祠多擊鼔令男女踏/歌謂之歌塲  莊子見彈而思鴞炙)興(去/聲)盡纔無悶¶
愁來遽不禁(平/聲)生涯相汩沒時物正(一作/自)蕭森疑或樽¶
中弩淹留冠上簪牽裾驚魏帝投閣為(去/聲)劉歆狂走終¶
奚適微才謝所欽吾安藜不糝汝(刋作/女)貴玉為琛烏几¶
<pb:KR4c0020_WYG_023-69b>¶
重重(平/聲)縛鶉衣寸寸針(此因漂泊而遡往事也中興盡/又承上愁來又起下樽  弩身)¶
(多病冠上簪帶官職也牽裾投閣指救房琯事此公奔/走竄逐之由所欽謂湖南親友汝貴承所欽見其榮顯)¶
(吾安起几衣自敘旅窮也物世說王子猷興盡而返森/易遯世無悶  又唯其時  也  張協詩荒林鬱蕭)¶
(弩風俗通應彬為汲令請主簿杜宣飲酒北壁上掛赤/  照於杯中影如虼宣惡之及飲得疾後彬知之延宣)¶
(於舊處設酒因謂宣曰此乃弩影耳宣病遂瘳與樂廣/同  冠上簪謂朝簪  牵裾用魏辛毗事注見九巻)¶
(子雲被收本為劉歆子棻獄辭連及今云為劉歆借用/以趂韻耳  易林狂走蹶走  陸機贈兄詩寤寐靡安)¶
(豫願言思所欽見莊子孔子藜羮不糝為晉書太守馬/岌造宋纎不得  銘於壁口其人如玉  國之琛  烏)¶
(几注見十三巻衣孫卿子/子夏貧常懸鶉  於壁)哀傷同庾信述作異陳琳十¶
<pb:KR4c0020_WYG_023-70a>¶
署岷山葛三霜楚户砧叨陪錦帳坐久放(上/聲)白頭吟反¶
樸時難遇(一作/過非)忘機陸易(音/異)沉應(平/聲)過(平/聲)數粒食得近¶
四知金(此蜀楚浪逰之迹暑同庾信謂均遭喪亂異陳/琳謂不草書檄十  三霜通計行踪錦帳郎官)¶
(所坐放吟倣古而吟時凊難遇隠似陸沉歎身世也分/米贈金葢親友所恵者  庾信哀江南賦序信年始二)¶
(毛即逢喪亂藐是流離至於暮齒賦云天意人事可為/悽愴傷心者矣  魏文帝與吳質書裴然有述作意)¶
(魏志曹公疾發卧讀陳琳所作翕然而起曰此愈我病/  沈佺期詩三霜弄溟島  史記楚雖三户  洙曰郎)¶
(官有錦帳見漢百官志屑淮南子巳雕巳琢還反於樸/  莊子與世違而心不  與之俱是陸沉者也史記東)¶
(方朔坐席中酒酣據地歌曰陸沉於俗懐鷦鷯賦巢林/不過一枝毎食不過數粒  後漢王密  金遺楊震曰)¶
<pb:KR4c0020_WYG_023-70b>¶
(暮夜無知者震曰天知地知子知我知/何謂無知遂不受四知金言金之亷潔)春草封歸恨源¶
花費獨尋轉蓬憂悄悄行藥病涔涔瘞(音/異)夭追潘岳持¶
危覓鄧林蹉跎翻學步感激在知音却假蘇張舌髙誇¶
周宋鐔(音尋飄此衰年留滯之感前歸計不能桃源難/訪唯  蓬飲藥而巳此應  羈旅病侵瘞夭痛)¶
(兒女之亡鄧林謂老行須杖翻學步不能隨俗而趨感/知音窮途幸逢親友也蘇張二句謂諸公謬加奬譽)¶
(劉安招隠王孫逰兮不歸春草生兮萋萋服封猶增也/  鮑照有行藥至城東橋詩五臣注因病  藥行以宣)¶
(導之飲漢書外戚傳霍尤夫人顯使女醫淳于衍投毒/藥以  許后有頃曰我頭涔涔也藥得無有毒乎  潘)¶
(岳西征賦夭赤子於新安坎路側而瘞之黄鶴以瘞夭/為葬宗文  山海經夸父與日逐走道渴死棄其杖化)¶
<pb:KR4c0020_WYG_023-71a>¶
(為鄧林耳莊子壽陵餘子學行於邯鄲失其故步直匍/匐而歸    魏文帝與呉質書伯牙絶弦于鍾期痛知)¶
(音之難遇否史蘇秦傳今子舍本而事口舌張儀傳視/吾舌尚在    莊子天子之劍以燕谿石城為鋒齊岱)¶
(為鍔晉衛為春周宋為鐔/韓魏為鋏說文鐔劍鼻也)納流迷浩汗峻趾(一作/址)得嶔¶
(音/欽)崟(音/吟)城府開清旭松筠(一作/篁)起碧潯披顔爭倩倩逸¶
足競駸駸朗鑒存愚直皇天實照臨(此稱美幕府親友/也  杜臆納流言)¶
(廣而難遍峻趾言髙而難攀/所在披顔逸足言歸往者多)　(朱注城府松筠言幕府/逺注朗鑒二句感親友)¶
(待巳之厚/納而不流)　(世説謝萬經曲阿後湖曰故當淵注渟著/孫楚書三江五湖浩汗無涯  魏都賦藐)¶
(藐標危亭亭峻址楊魯靈光殿賦嶔崟離樓晉張載傳/伏死嶔崟之下    師道詩聨翩度碧潯  倩倩笑容)¶
<pb:KR4c0020_WYG_023-71b>¶
(詩巧笑倩兮載徐幹中論馬雖有逸足而不閑輿則不/為良駿  詩  驟駸駸  陸機詩朗鑒豈虚假取之在)¶
(傾冠傳存是存問之存此論語古之愚也直/  左  皇天后土實聞  言  詩照臨下土)公孫仍恃¶
險侯景未生擒書信中原濶干戈北斗深畏人千里井¶
問俗九州箴戰血流依舊軍聲動至今(此慨歎亂離時/事也  公孫侯)¶
(景指當時叛將中原指洛陽北斗指長安畏人問俗言/到處可憂戰血軍聲傷南北兵亂  公孫恃險應指蜀)¶
(中事永泰元年崔旰殺郭英乂據成都大厯四年楊子/琳殺䕫州别駕張忠據其城侯景未擒臧玠失討也)¶
(南史侯景與慕容紹宗戰敗渡准紹宗追之景使人謂/之曰景若就擒公復何用紹宗乃縱之臧玠殺崔瓘三)¶
(州刺史合兵討之楊子琳受賂而還與紹宗之縱侯景/無異故曰木生擒  玉臺新詠劉勲妻王氏詩千里不)¶
<pb:KR4c0020_WYG_023-72a>¶
(唾井况乃昔所奉金陵記南朝計吏止於傳舍將去以/剉馬革瀉井中謂無再過之期矣不久復至汲水遞飲)¶
(遂為昔時之剉刺喉而死故後人戒曰千里井不瀉剉/諺云千里不反唾唾乃剉字之訛  記入國而問俗)¶
(左傳虞人之箴曰芒芒禹跡畫為九州揚雄傳贊箴莫/善於虞箴故作州箴  唐書大厯四年冬十一月吐番)¶
(復冦靈州又馮崇道朱濟時反廣南故有干戈北斗/戰血軍聲等句  韓信傳兵固有先聲而後實者)葛¶
洪尸定解許靖力難(一作/還)任(平/聲)家事丹砂訣無成涕作¶
霖(末敘窮老無聊之况内尸定解將死道路力難任不/復逺行丹砂未成則  顧無策結語葢待濟於諸公)¶
(矣後此章起結各四句前兩段各十四句中兩段各十/句  兩段各八句排律整齊集中類然  晉中興書葛)¶
(洪止羅浮山中煉丹在山積年忽與廣州刺史鄧岱書/云當欲逺行岱得書狼狽而往洪巳亡時年八十一顔)¶
<pb:KR4c0020_WYG_023-72b>¶
(色如平生體亦軟弱舉屍入棺其輕如空衣時咸以為/尸解得仙後漢方技傳注尸解者言將登仙假託為尸)¶
(以解化也十許靖汝南人依吳郡走交州後入蜀為太/傅年踰七    丹訣謂㸃化黄白之術  後漢丁鴻傳)¶
(不以家事/廢王事)¶
　(此詩作於耒陽阻水之後其不殞於牛肉白酒明矣/但云葛洪尸定解葢亦自知不久將沒也編年者當)¶
　(以此章為絶筆為黄鶴曰元稹墓誌云嗣子宗武病/不充葬則宗文  平世矣考大厯二年熟食日有詩)¶
　(示宗文宗武是明年出峽二子尚無恙也意是年春/自潭之衡時乃喪宗文公在衡畏熱舟復回潭故下)¶
　(句又用渇死事公與聶令有舊當是瘞宗文於耒陽/後人遂誤以為公墳耳  今按宗文若卒於湖南應)¶
　(有哭子詩集中未嘗見亦黄氏意擬之詞耳年考綿/竹縣志宗文十代孫凖世居青城宋皇祐五  為綿)¶
<pb:KR4c0020_WYG_023-73a>¶
　(竹今此據嘉靖辛丑氏族譜所載近年王御史謙言/宰綿竹時採入新志宗文曾留蜀是亦一證此事有)¶
　(關少陵世系/今補録於斯)¶
　¶
　¶
　¶
　¶
　¶
　¶
<pb:KR4c0020_WYG_023-73b>¶
　¶
　¶
　¶
　¶
　¶
　¶
　¶
　杜詩詳註巻二十三¶
