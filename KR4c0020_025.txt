# -*- mode: mandoku-view; -*-
#+TITLE: 杜詩詳註
#+DATE: 2015-08-24 23:46:28.146573
#+PROPERTY: ID KR4c0020
#+PROPERTY: BASEEDITION WYG    
#+PROPERTY: JUAN 卷二十五
<pb:KR4c0020_WYG_025-1a>¶
欽定四庫全書¶
　杜詩詳註巻二十五¶
　　　　　　　　　　翰林院編修仇兆鰲撰¶
　　為閬州王使君進論巴蜀安危表(廣徳元/年作)¶
臣某言伏自陛下平山東收燕薊泊(一作/自)海隅萬里百¶
姓感動喜王業再康(一作/造)瘡痏蘇息陛下明聖社稷之¶
靈以至於此然河南河北貢賦未入江淮轉輸異於曩¶
時惟獨劍南自用兵以來税斂則殷部領不絶瓊林諸¶
<pb:KR4c0020_WYG_025-1b>¶
庫仰給最多是蜀之土地膏腴物産繁富足以供王命¶
也近者賊臣惡子頻有亂常巴蜀之人横被煩費猶自¶
勸勉充備百役不敢怨嗟吐蕃今下松維等州(朱鶴齡/注事在)¶
(廣徳/元年)成都巳不安矣楊琳師再脅普合(朱注楊琳即楊/子琳通鑑永泰)¶
(元年瀘州牙將楊子琳舉兵討崔肝此云再脅/普合其事未詳唐書普合二州俱屬劍南道)顒顒(一/作)¶
(顆/顆)兩川不得相救百姓騷動未知所裁况臣本州山南¶
所管初置節度庶事草創豈暇力及東西兩川矣(朱注/䦘州)¶
(舊書通典通志俱屬劍南東道新書屬山南西道此云/本州山南所管與新書合  唐書方鎮表廣徳元年升)¶
<pb:KR4c0020_WYG_025-2a>¶
(山南西道防禦守捉使為節度使尋降為/觀察使領梁洋集壁等十三州治梁州)伏願陛下聽¶
政之餘料巴蜀之理亂審救援之得失定兩川之異同¶
問分管之可否度長計大速以親賢出鎮哀罷(音/疲)人以¶
安反仄犬戎侵軼羣盗窺伺庶可遏矣而三蜀大(一作/天)¶
府也徵取萬計陛下忍坐見其狼狽哉不即為之臣竊¶
恐蠻夷得恣屠割耳實為陛下有所痛惜必以親王委¶
之節鉞此古之維城磐石之義明矣陛下何疑哉在選¶
(一作/近)擇親賢加以醇厚明哲之老為之師傅則萬無覆¶
<pb:KR4c0020_WYG_025-2b>¶
敗之跡又何疑焉其次付重臣舊徳智畧經久舉事允¶
愜不隕穫於蒼黄之際臨危制變之明者觀其樹勲庸¶
(一作/猷)於當時扶泥塗於已墜(朱注今本之際以下二十/三字悞在後鎮撫不缺句)¶
(之/下)整頓理體竭露臣節必見方面小康也今梁州既置¶
節度與成都足以久逺相應矣東川㪅分管數州於内¶
幕府取給破弊滋甚若兵馬悉付西川梁州益坦為聲¶
援是重斂之下免出(一作/至)多門西南之人有活望矣(朱/注)¶
(東川與山南接壤山南既増節度東川兵馬便可并付/西川减省幕府繁費髙適奏請罷東川節度以一劍南)¶
<pb:KR4c0020_WYG_025-3a>¶
(西山不急之城稍以/減削意亦與公同也)必以戰伐未息勢資多軍應須遣朝¶
廷任使舊人授之使節留後之寄綿厯歲時非所以塞¶
衆望也(朱注時章梓州彜/為東川留後故云)臣於所守封(一作/分)界連接梓¶
州正可為成都東鄙其中别作法度亦不足成要害哉¶
徒擾人矣伏惟明主裁之勅(一作/又)天下徵收赦文減省¶
軍用外諸色雜賦名目伏願省之又省之(一本省之/俱作損之)劍¶
南諸州亦困(一作/因)而復振矣將相之任内外交遷西川¶
分閫(一作/壺)以仗賢俊愚臣特望以親王總戎者意在根¶
<pb:KR4c0020_WYG_025-3b>¶
固流長國家萬代之利也敢輕易而言次請慎擇重臣¶
亦願任使舊人鎮撫不缺借如犬戎俶擾臣素知之臣¶
之兄承訓自没蕃以來長望生還偽親信於贊普(註見/詩集)¶
探其深意意者報復摩彌青海之役決矣(朱注唐書鄴/州註度西月)¶
(河一百十里至多彌國摩彌/疑即多彌青海註見詩集)同謀誓衆於前後沒落之¶
徒曲成翻動隂合應接積有歲時每漢使囘蕃使至帛¶
書隠語累嘗懇論臣皆封進上聞屢逹臣兄承訓憂國¶
家縁邉之急願亦勤矣况臣本隨兄在蜀向二十年兄¶
<pb:KR4c0020_WYG_025-4a>¶
既辱身蠻夷相見無日臣比未忍離蜀者望兄消息時¶
通所以戮力邉隅累踐班秩補拙之分淺待罪之日深¶
蜀之安危敢竭聞見臣子之義貴有所盡於君親愚臣¶
迂濶之説萬一少裨聖慮逺人之福也愚臣之幸也昨¶
竊聞諸道路云(一無/云字)吐蕃已來草竊岐隴逼近咸陽(唐/書)¶
(廣徳元年七月吐蕃入大/震關八月冦奉天武功)似是之間憂憤隕迫益増尸¶
禄寄重之懼寤寐報効之懇謹冐死具巴蜀成敗形(一/作)¶
(之/)勢奉表以聞¶
<pb:KR4c0020_WYG_025-4b>¶
　　為䕫府柏都督謝上表(柏都督注/見詩集)¶
臣某言伏見月日制授臣某官祗拜休命内顧隕越策¶
駑馬之力冐累踐之寵自數勲力萬無一稱再三怵惕¶
流汗至踵謹以某月日到任上訖臣某誠戰誠懼頓首¶
頓首死罪死罪伏以陛下君父任使之久掩臣子不逮¶
之過就其小效復分深憂察臣劍南區區恐失臣節如¶
彼加臣頻煩(一作/繁)階級鎮守要衝如此勉勵疲鈍伏揚¶
陛下之聖徳愛惜陛下之百姓先之以簡易閒(音/閑)之以¶
<pb:KR4c0020_WYG_025-5a>¶
樂業均之以賦斂終之以敦勸然後畢禁將士之暴𢎞¶
洽主客之宜示以刑典難犯之科寛以困窮計無所出¶
哀今之人庶古之道内救惸獨外攘師冦上報君父曲¶
盡(一作/蓋)庸拙之分下循臣子勤補失墜之目灰粉骸骨¶
以備守官伏惟恩慈胡忍客易愚臣之願也明主之望¶
也限以所領未遑謁對無任兢灼之極謹遣某官奉表¶
陳謝以聞臣誠喜誠懼死罪死罪¶
　　為補遺薦岑參狀¶
<pb:KR4c0020_WYG_025-5b>¶
宣議郎試大理評事攝監察御史賜緋魚袋岑參右臣¶
等竊見岑參識度清逺議論雅正佳名蚤立(一作/上)時軰¶
所仰今諌諍之路大開獻替之官未備恭惟近侍實藉¶
茂材臣等謹詣閤門奉狀陳薦以聞伏聽進止¶
　至徳二載六月十二日左拾遺内供奉臣裴　薦等¶
　狀　　　　　　　左拾遺内供奉臣杜　甫¶
　　　　　　　　　左補闕臣　　　韋少游¶
　　　　　　　　　右拾遺内供奉臣魏齊𣆀¶
<pb:KR4c0020_WYG_025-6a>¶
　　　　　　　　　右拾遺内供奉臣孟昌浩¶
　　奉謝口勅放三司推問狀(本傳甫與房琯為布衣/交琯以客董庭蘭罷宰)¶
　　(相甫上疏言罪細不宜免大臣帝怒詔三司推問/宰相張鎬救之得解朱按唐書韋陟除御史大夫)¶
　　(㑹杜甫論房琯詞意迂慢帝令陟與崔光逺顔真/卿按之陟奏甫言雖狂不失諫臣體帝由是疎之)¶
　　(觀此則當時論救/者不獨一張鎬矣)¶
右臣甫智識淺昩向所論事涉近激訐違忤聖㫖既下¶
有司具已舉劾甘從自棄就戮為幸今日巳時中書侍¶
郎平章事張鎬奉宣口勅宜放推問知臣愚戅赦臣萬¶
<pb:KR4c0020_WYG_025-6b>¶
死曲成恩造再賜骸骨臣甫誠頑誠蔽死罪死罪臣(英/華)¶
(有比/字)以陷身賊庭憤惋成疾實從間道獲謁(一作/面)龍顔¶
猾逆未除愁痛難遏猥厠衮職願少裨補竊見房琯以¶
宰相子(朱注琯父融相武后唐書宰相表長安四年十/月懐州長史房融為正諫大夫同鳳閣鸞臺平)¶
(章亊中宗即位/除名流髙州)少自樹立晚為醇儒有大臣體時論許¶
琯必位至公輔康濟元元陛下果委以樞密衆望甚允¶
觀琯之深念主憂義形於色况畫一保泰其素所蓄積¶
者巳而琯性失於簡酷嗜鼓琴董庭蘭今之琴工(朱注/唐劉)¶
<pb:KR4c0020_WYG_025-7a>¶
(啇胡笳曲序蔡文姬善琴能為離鸞别鶴之操後董生/以琴寫胡笳聲為十八拍今胡弄是也李肇國史補董)¶
(庭蘭善沉聲祝聲/蓋大小胡笳云)遊琯門下有日貧病之老依倚為非¶
琯之愛惜人情一至於玷汙臣不自度量(度音鐸/量音良)歎其¶
功名未垂而志氣挫衂覬望陛下棄細録大所以冐死¶
稱述何思慮未(英華作未/集作始)竟闕於再三陛下貸以仁慈¶
憐其懇到不書狂狷之過復解網羅之急是古之深容¶
直臣勸勉來者之意天下幸甚天下幸甚豈小臣獨蒙¶
全軀就列待罪而已無任先懼後喜之至謹詣閤門進¶
<pb:KR4c0020_WYG_025-7b>¶
狀奉謝以聞至徳二載六月一日宣議郎行在(一本無/在字)¶
左拾遺臣杜甫狀進¶
　　為華州郭使君進滅殘冦形勢圖狀¶
右臣竊以逆賊束身檻中奔走無路尚假餘息蟻聚茍¶
活之日久(朱注通鑑至徳二載冬十月廣平王入東京/安慶緒走保鄴郡諸將阿史那承慶等散投)¶
(常山趙郡旬日間蔡希徳自上黨用承嗣自潁川武令/珣自南陽各帥所部兵歸之又召募河北諸郡人衆至)¶
(六萬軍/聲復振)陛下猶覬其匍匐相率降欵盡至廣務寛大之¶
本用明惡(烏故/切)殺之徳故大軍雲合蔚然未進上以稽¶
<pb:KR4c0020_WYG_025-8a>¶
王師有征無戰之義下以成古先聖哲之用心兹事𤣥¶
逺非愚臣所測臣聞易載隨時不俟終日先王之用刑¶
也抑亦小者肆諸市朝大者陳諸原野今殘孽雖窮蹙¶
日甚自救不暇尚慮其逆帥望秋髙馬肥之便蓄突圍¶
拒轍之謀大軍不可空勤轉輸之粟諸將宜窮犄角之¶
進頃者河北初收數州思明降表繼至(朱注通鑑至徳/二載十二月史)¶
(思明囚阿史那承慶等遣其將竇子昂奉表以所部十/三州及兵八萬來降并帥其河東節度使髙秀巖以所)¶
(部來降思明以其將薛蕚攝恒州刺史子朝義攝冀州/刺史以其將令狐彰為博州刺史烏承恩所至宣布詔)¶
<pb:KR4c0020_WYG_025-8b>¶
(㫖滄瀛安深徳棣等州皆降雖/相州未下河北率為唐所有矣)實為平盧兵馬在賊左¶
脅(朱注唐書方鎮表開元五年營州置平盧軍使七年/升為平盧軍節度通鑑至徳二載安東都䕶王□志)¶
(與平盧將侯希逸襲殺偽平盧節度徐歸道又遣兵馬/使董秦將兵以葦筏度海與大將田神功擊平原樂安)¶
(下之平盧在幽燕/之東故曰左脅)賊動靜乏(一作/之)利制不由已則降附¶
可知今大軍盡離河北逆黨意必寛縱若萬一軼畧河¶
縣草竊秋成臣伏請平盧兵馬及許叔冀等軍(據下三/段各以)¶
(等軍為句此處軍/字下當有從字)從鄆州西北渡河(朱注唐書鄆州隋/東平郡之須昌縣)¶
(屬河南道通鑑至徳二載七月靈昌太守許叔冀為賊/所圍救兵不至拔衆奔彭城乾元元年八月以青登等)¶
<pb:KR4c0020_WYG_025-9a>¶
(五州節度使許叔冀為滑濮等六州節度使/公作狀時叔冀尚未鎮滑濮故欲從鄆州也)先衝收魏¶
(朱注唐書魏州漢魏郡元城縣/地屬河北道時為安慶緒所據)或近軍志避實擊虛之¶
義也伏惟陛下圖之遣李銑殷仲卿孫青漢等軍(朱注/李銑)¶
(上元初領淮西節度副使殷仲卿上元初自青州/刺史領淄沂滄徳棣等州節度使孫青漢無考)邐迤¶
渡河佐之收其貝博(朱注唐書貝州隋清河郡博州隋/武陽郡之聊城縣俱屬河北道)¶
賊之精鋭撮在相魏衛之州(朱注唐書相州漢魏郡衛/州隋汲郡俱屬河北道)¶
賊用仰魏而給賊若抽其鋭卒渡河救魏博臣則請朔¶
方伊西北庭等軍(朱注通鑑乾元元年八月朔方節度/使郭子儀詣行營  三月鎮西北庭)¶
<pb:KR4c0020_WYG_025-9b>¶
(行營節度使李/嗣業屯河内)渡沁水(沁水在/澤州)收相衛賊若迴戈距我¶
兩軍(朱注謂郭子儀/李嗣業之軍)臣又請郭(當作&KR1746;/音廓)口祁縣等軍(朱/按)¶
(唐書&KR1746;縣屬代郡都督府&KR1746;口疑在其境通鑑注&KR1746;口/在洛州邯鄲縣西蓋即壼闗之險也舊書&KR1746;口在相州)¶
(西山度祁縣本漢縣屬并州太原府&KR1746;時李光弼為河/東節  使王思禮兼領澤潞節度使  口祁縣等軍當)¶
(指二鎮/之兵也)驀(音/麥)嵐風馳(朱云或作暮嵐風馳一作驀嵐馳/一作驀山風馳張溍讀作驀嵐馳)¶
(屯/)屯據林慮縣界(朱注唐書嵐州本隋樓煩郡之嵐城/縣屬河東道  林慮即漢隆慮縣屬)¶
(相/州)候其形勢漸進又遣季廣琛魯炅等軍(朱注時季廣/琛為鄭蔡節)¶
(度使魯炅為/淮西節度使)進渡河收黎陽臨河等縣(朱注唐書黎陽/屬衛州臨河縣)¶
<pb:KR4c0020_WYG_025-10a>¶
(折黎陽置/屬相州)相與出入犄角逐便撲滅則慶緒之首可翹¶
足待之而已是亦恭行天罰豈在(一有/於字)王師必無戰哉¶
愚臣聞見淺狹承乏待罪未精慎固之守輕議擒縱之¶
術抑臣之夢寐貴有禆補謹進前件圖如狀伏聽進止¶
乾元元年七月日某官臣狀進¶
　(鰲按杜公借箸前籌洞悉情勢此等文字真可坐而/言起而行者初非書生談兵迂濶也與韓昌黎論淮)¶
　(西事宜俱推經/國有用之文)¶
　　乾元元年華州試進士策問五首(朱注唐六典諸/州每歲貢人其)¶
<pb:KR4c0020_WYG_025-10b>¶
　　(進士帖一小經及老子試雜文两首策/時務五條  時公貶華州司功參軍)¶
問(英華有古/之二字)山林藪澤之地各以肥磽多少為差(初宜/切)¶
故供甲兵士徒之役府庫賜予(上/聲)之用給郊廟宗社(一/作)¶
(郊社/宗廟)之祀奉養禄食之出辯乎名物存乎有司是謂公¶
賦知歸地著(涉畧/切)不撓者已今聖朝紹宣王中興之洪¶
業於上庶尹備山甫補衮之能事於下而東冦猶小梗¶
(朱注謂安/慶緒末年)率土未甚闢總彼賦税之獲盡贍軍旅之用¶
(英華冇/逮字)是官御之舊典闕矣人神之攸序乖矣欲使軍¶
<pb:KR4c0020_WYG_025-11a>¶
旅足食則賦税未能充備矣欲將誅求不時則黎元轉¶
罹疾苦矣子等以待問之實知新之明觀志氣之所存¶
於應對乎何有佇渴救敝之道(一作/通)術願聞强學之所¶
措意蓋(一作/道)在此矣得游説乎¶
問國有軺車廬有飲食古之按風俗遣使臣在王官之¶
一守得馳傳而分命蓋地有要害郊有逺近供給之比¶
省費相懸今兹華惟襟帶闗逼輦轂(潼闗在/華州)行人受辭¶
於朝夕使者相望於道路屬年歲無蓄積之虞職司有¶
<pb:KR4c0020_WYG_025-11b>¶
愁痛之歎(一作/色)况軍書未絶王命急宣插羽先翥於騰¶
鷹(朱注薛道衡詩/插羽夜徴兵)敝帷不供於埋馬(朱注禮記敝帷/不棄為埋馬也)豈¶
芻粟之勤獨爾實驂騑之價闕如人主之軫念屢及於¶
兹邦伯之分憂何嘗敢怠乞恩難再近日已降水衡之¶
錢積骨頗多無暇㪅入燕王之市欲使輶軒有喜主客¶
合宜閭閻罷杼軸之嗟官吏得從容之計側佇新語(英/華)¶
(作佳/論)當聞濟時¶
問通道陂澤隨山濬川經啟(英華注云名賢/策問作啟闗)之理疏奠¶
<pb:KR4c0020_WYG_025-12a>¶
(名賢策/問作鑿)之術抑有可觀其來尚矣初聖人盡力溝洫有¶
國作為隄防泊後代控引淮海漕通涇渭因舟楫之利¶
逹倉庾之儲(朱注唐書華州華隂縣有漕渠自苑西引/渭水因石渠㑹灞滻經廣運潭至縣入渭)¶
(天寳三載韋堅開又/有永豐倉有臨渭倉)又頼此而殷亦行之自久近者有¶
司相土決彼支渠既潰渭而亂河竟功多而事寢人實¶
勞止岸乃善崩遂使委輸之勤中道而棄今軍用蓋寡¶
國儲未贍(一作/繕)雖逺方之粟大來而助挽之車不給是¶
以國朝仗彼天使徵兹水工議下淇園之竹更鑿商顔¶
<pb:KR4c0020_WYG_025-12b>¶
之井(朱注漢溝洫志令羣臣從官皆負薪寘決河是時/東郡燒草以故薪柴少而下淇園之竹以為楗晉)¶
(灼曰淇園衛之苑也鑿為發卒萬人穿渠自徵引洛水/至商顔下岸善崩乃  井深者四十餘丈井下相通行)¶
(水水隤以絶商顔東至山領十餘里間井渠之生自此/始穿得龍骨故名龍首渠師古曰徵音懲即今澄城商)¶
(顔商山之顔也謂之/顔者譬人之顔額)又恐煩費居多績用莫立空荷成¶
雲之插復擁填淤之泥(朱注溝洫志荷鍤成雲決/渠如雨  填淤注見詩集)若然¶
則舟車之用大小相妨矣軍國之食轉致或闕矣矧夫¶
人煙尚稀牛力不足者巳子等飽隨時之要挺賓王之¶
資副乎求賢敷厥讜議(一作/論)¶
<pb:KR4c0020_WYG_025-13a>¶
問足食足兵先哲雅誥蓋有兵無食是謂棄之致能掉¶
鞅靡旌斯可用矣(朱注左傳楚許伯曰吾聞致師者御/靡旌摩壘而還樂伯曰吾聞致師者)¶
(御下兩馬掉鞅而還注/靡旌驅疾也掉正也)况冦猶作梗兵不可去日聞將¶
軍之令親覩司馬之法闗中之卒未息灞上之營何逺¶
近者鄭南訓練城下屯集瞻(一作/膽)彼三千之徒有異什¶
一而税竊見明發教以戰鬭亭午放其庸(一作/傭)保課乃¶
菽麥以為尋常夫悦以使人是能用古伊歲則云暮實¶
慮休止(英華/作工)未卜及𤓰之還交比翳桑之餓(朱注左傳/齊侯使連)¶
<pb:KR4c0020_WYG_025-13b>¶
(稱管至父戍葵丘𤓰時往曰及𤓰而代禦趙盾舍於翳/桑見靈輙餓食之既而與公介倒㦸以  公徒而免之)¶
(問其故對曰翳/桑之餓人也)羣有司自救不暇二三子謂之何哉¶
問昔唐堯之為君也則天之大敬授人時十六升自唐¶
侯者巳昔舜帝之為臣也舉禹之功克平水土三十登¶
為天子者已本之以文思聰明加之以勞身焦思既睦¶
九族協和萬邦黜去四凶舉十六相故五帝之後傳載¶
唐虞之美無得而稱焉易曰君子終日乾乾詩曰文王¶
小心翼翼竊觀古(一有/人字)之聖哲未有不以君倡於上臣¶
<pb:KR4c0020_WYG_025-14a>¶
和於下致乎人和年豐成乎無為而理者也主上躬仁¶
(一作/純)孝之聖樹非常之功内則拳拳然事親如有闕外¶
則悸悸然求賢如不及伊百姓不知帝力庶官但(但字/下當)¶
(有知/字)恭已而巳冦孽未平咎徵之至數也倉廪未實物¶
理之固然也今大軍虎步列國鶴立山東之諸(一作/兵)將¶
雲合淇上之㨗書日至(注詳洗/兵馬)二三子議論𢎞正詞氣¶
髙雅則遺祲盪滌之後聖朝砥礪之辰雖遭明主必致¶
之於堯舜降及(英華作/雖降)元輔必要之於稷卨(英華作/䕫臯)驅¶
<pb:KR4c0020_WYG_025-14b>¶
蒼生於仁壽之域反淳樸於羲皇之上自古哲(一作/帝)王¶
立極大臣為體眇然坦途利往何順(英華作何/往不順)子有説¶
否庶復見子之志豈徒𤨏𤨏射(音/石)策趨競一第哉(文心/雕龍)¶
(曰射策者探事而獻説也言中理準譬射侯/中的依此射當從石音可補詩注所不及)頃之問孝¶
廉(一作/秀)取備尋常之對多忽經濟之體考諸詞學自有¶
文章在束以徵事曷成凢例焉今愚之粗徵貴切時務¶
而已夫時患錢輕以至於量資幣權子母(朱注國語景/王將更鑄大)¶
(錢單穆公曰不可古者天降災戾於是乎量資幣權輕/重以救民民患輕則為之作重幣以行之於是乎有母)¶
<pb:KR4c0020_WYG_025-15a>¶
(權子而行民皆得焉若不堪重則多作輕而行之亦不/廢重於是乎有子權母而行大小利之應劭曰母重也)¶
(其大倍故為母子輕/也其輕小半故為子)代復改鑄或行乎前榆莢後契刀¶
(朱注漢食貨志漢興以秦錢重難用更令民鑄莢錢如/淳曰如榆莢也  王莽又造契刀錯刀契刀其環如大)¶
(錢身形如刀長二/寸文曰契刀五百)當此之際百姓䝉利厚薄何人所制¶
輕重又穀者所以阜俗康(一作/匡)時聚人守位者也下至¶
十室之邑必有千鐘之藏(朱注管子使萬室之邑必有/萬鐘之藏藏繦千萬千室之)¶
(邑必有千鐘之/藏藏繦百萬)茍凶穰以之貴賤失度雖封丞相而猶¶
困侯大農而謂何(朱注漢書列傳田千秋代劉屈氂為/丞相封富民侯  食貨志桑𢎞羊為)¶
<pb:KR4c0020_WYG_025-15b>¶
(治粟都尉領大農代孔僅/幹天下鹽鐵賜爵左庶長)是亦(從英華/一作亦)繼絶表微無或¶
區分踰越䝉實不敏仁遠乎哉(張云蒙用呉/下阿蒙事)¶
　　唐興縣客館記(唐興註見詩集寶原注此上元二/年在成都作天  初改唐興為蓬)¶
　　(州比仍其/舊名耳)¶
中興之四年王潛為唐興宰修厥政事始自鰥寡惸獨¶
而和其封内非侮循循不畏險膚而行而一(書起信險/膚此謂不)¶
(避險陂膚淺之言而行之/專一也行之一本中庸)咨於官屬於羣吏於衆庶曰¶
邑中之政庶幾繕完矣惟賓館上漏下濕吾人猶不堪¶
<pb:KR4c0020_WYG_025-16a>¶
其居以容(一作/客)四方賓賓其謂我何改之重勞我其謂¶
人何咸曰誕事至濟厥載則逹觀於大壯(易傳上棟下/宇以蔽風雨)¶
(蓋取諸/大壯)作之閈閎作之堂構以永圖崇高廣大踰越傳¶
舍通梁直走嵬將(一本作嶈/七羊切)墜壓素柱上承安若泰山¶
兩旁序開(説文序東西墻也/所以序别内外也)發洩霜露潛靚深矣(揚雄/甘泉)¶
(賦稍暗而靚深/注靚即靜字)步櫩複(一作/復)霤萬瓦在後匪丹雘為實¶
疎逹為迴廊南注又為覆廊以容介行人亦如正館制¶
度小劣直左階而東封殖修竹茂樹挾石階而南環廊¶
<pb:KR4c0020_WYG_025-16b>¶
又注亦可以行步風雨不易謀而集事邑無妨工亦無¶
匱財人不待子來定(音/訂)不待方中矣(詩注定營室星也/昬而正中夏十月)¶
(也/)宿息井樹或相為賓或與之毛(玉錫曰周禮司儀云/王燕則諸侯毛下文)¶
(又云凡諸公相為賓注朝享畢/而燕則以髪之白黒為坐次也)天子之使至則曰邑有¶
人焉某無以栗階(儀禮栗階升注云栗蹙也謂越等急/趨君命也此言階坦平而步無促迫)¶
(也/)州長之使至則曰某非敢賓也子無所用俎四方之¶
使至則曰子貺某多矣敢辭贄或曰明府君之侈也何¶
以為人皆曰我公之為人也何以侈子徒見賓館之近¶
<pb:KR4c0020_WYG_025-17a>¶
夫厚不知其私室之甚薄器物未備力取諸私室人民¶
不知賦歛乃至於館之醯醢闕出於私厨使之乘駟闕¶
辦於私廐君豈為亭長乎是躬親也若館宇不修而觀¶
臺榭自好賓至無所納其車我浩蕩無所措手足獲高¶
枕乎其誰不病吾人矣疵瑕忽生何以為之是道也施¶
舍不幾乎先覺矣杜之朋友歎曰(杜或作杖張溍曰蓋/指老友之扶杖者今)¶
(按下有杜氏之/老作杜友亦是)美哉是館也成人不知人不怒廨署之¶
福也府君之徳也(一本多府君之徳也/廨署之福也二句)府君曰古有之¶
<pb:KR4c0020_WYG_025-17b>¶
也非吾有也余何能為是亦前州府君崔公之命也余¶
何能為是日辛丑歲秋分大餘二小餘二(或作/一)千一百¶
八十八杜氏之老記(朱注漢律厯志推正月朔以月法/乘積月盈日法得一名曰積日不)¶
(盈者名曰小餘小餘三十八以上其月大積日盈六十/除之不盈者名曰大餘  姚江黄百家曰日法萬分毎)¶
(刻百分毎日百刻總得萬分萬分以上為大餘日數也/萬分以下為小餘時刻數也杜記蓋謂秋分後二日之)¶
(二十餘刻耳曰又曰漢厯所謂盈六十除之者六十即/六十甲子名  旬周又名紀法滿紀者必去之以不滿)¶
(紀者為主闕蜀藝文/志疑其有  悞未然)¶
　(鰲按韓文多文從字順而作詩務為險竒杜詩皆鎔/經鑄史而散文時有艱澁豈專長者不能兼勝耶皆)¶
<pb:KR4c0020_WYG_025-18a>¶
　(當分别/觀之)¶
　　雜述¶
杜子曰凡今之代用力為賢乎進賢為賢乎進賢為賢¶
則魯之張叔卿孔巢父(朱按史孔巢父少與韓凖李白/裴政張叔明陶沔隠於徂徠山)¶
(號竹溪六逸此云張/叔卿豈即張叔明耶)二才士者聰明深察博辯閎大固¶
必能伸於知已令問不已任重致逺速於風颷也是何¶
面目黧黒常不得飽飯喫(一作飽/喫飯)曽未如富家奴兹敢¶
望縞衣乘軒乎豈東之諸侯深拒於汝乎豈新令尹之¶
<pb:KR4c0020_WYG_025-18b>¶
人未汝之知也由天乎有命乎雖岑子薛子(岑參/薛據)引知¶
名之士月數十百填爾逆旅請誦詩浮名耳勉之哉勉¶
之哉夫古之君子知天下之不可蓋也故下之又知衆¶
人之不可先也故後之嗟乎叔卿遣辭工於猛徤放蕩¶
似不能安排者以我為聞人而已以我為益友而已叔¶
卿靜而思之嗟乎巢父執雌守常吾無所贈若矣泰山¶
㝠㝠崪以髙泗水潾潾瀰以清悠悠友生復何時㑹於¶
王鎬之京載飲我濁酒載呼我為兄(叶音興以張潛曰/進叔卿  謙退規)¶
<pb:KR4c0020_WYG_025-19a>¶
(巢父以濶大/公真益友也)¶
　(邯鄲淳作魏受命述後獨孤及有金剛經報應述皮/日休有九諷系述皆前散文後拈韻唐人固有此一)¶
　(體/也)¶
　　秋述(朱注年譜天寳十載公年四十/此云四十無位當作於其時)¶
秋杜子卧病長安旅次多雨生魚青苔及榻常時車馬¶
之客舊雨來今雨不來昔襄陽龎徳公至老不入州府¶
而揚子雲草𤣥寂寞多為後軰所褻近似之矣嗚呼冠¶
冕之窟名利卒卒(音/猝)雖朱門之塗泥士子不見其泥矧¶
<pb:KR4c0020_WYG_025-19b>¶
抱疾窮巷之多泥乎子魏子(未詳/其人)獨踽踽然來汗漫其¶
僕夫(僕夫屬上句張氏將夫夫連/下句引檀弓夫夫為證未然)夫又不假蓋不見我¶
病色適與我神㑹我棄物也四十無位子不以官遇我¶
知我處順故也(莊子安時/而處順)子挺生者也無矜色無邪氣¶
必見用則風后力牧是巳於(一本無/於字)文章則子游子夏¶
是已無邪氣故也得正始故也噫所不至於道者時或¶
賦詩如曹劉談話及衛霍豈少年壯志未息俊邁之機¶
乎子魏子今年以進士調選名𨽻東天官(唐有東/京選)告余¶
<pb:KR4c0020_WYG_025-20a>¶
將行既縫裳既聚糧東人怵惕筆札無敵謙謙君子若¶
不得巳知禄仕此始吾黨惡乎無述而止¶
　　説旱(原注初中丞嚴公節制劍南/日奉此説朱注寳應元年作)¶
周禮司巫若國大旱則率巫而舞雩傳曰龍見而雩(出/左)¶
(傳/)謂(一無/謂字)建巳之月蒼龍宿之體昏見東方萬物待雨¶
盛大故祭天逺為百糓祈膏雨也今蜀自十月不雨(一/本)¶
(有月/字)抵建夘非雩之時奈久旱何得非獄吏只知禁繫¶
(音/計)不知疏決怨氣積寃氣盛亦能致旱是何川澤之乾¶
<pb:KR4c0020_WYG_025-20b>¶
也塵霧之塞也行路皆菜色也田家其愁痛也自中丞¶
下車之初軍郡之政罷(音/疲)弊之俗已下手開濟矣百事¶
冗長(去/聲)者又已革削矣獨獄囚未聞處(上/聲)分(音/問)豈次第¶
未到為獄無濫繫者乎糓者百姓之本百役是出况冬¶
麥黄枯春種不入公誠能暫輟諸務親問囚徒除合死¶
者之外下筆盡放使囹圄一空必甘雨大降但怨氣消¶
則和氣應矣躬自疏決請以兩縣(成都/華&KR1583;)及府繫為始管¶
内東西兩川各遣一使兼委刺史縣令對巡使同疏決¶
<pb:KR4c0020_WYG_025-21a>¶
如兩縣及府等囚例處分衆人之望也隨時之義也昔¶
貞觀中歲大旱文皇帝親臨長安萬年二赤縣決獄膏¶
雨滂足即嶽鎮方面歲荒札皆連帥大臣之務也不可¶
忽凡今徵求無名數又耆老合侍者兩川侍丁得異常¶
丁乎不殊常丁賦斂是老男及老女死日短促也國有¶
養老公遽遣吏存問其疾苦亦和氣合應之義也時雨¶
可降之徵也愚以為至仁之人常(一作/當)以正道應物天¶
道遠(一作天/道奚近)去人不逺¶
<pb:KR4c0020_WYG_025-21b>¶
　　東西川説(舊注廣徳二年/嚴武幕中作)¶
聞西山漢兵(西山注/見詩集)食糧者四千人皆闗輔山東勁卒¶
多經河隴幽朔教習慣於戰守人人可用兼差(一作/羌誤)堪¶
戰子弟向二萬人實足以備邉守險脱南蠻侵掠(朱注/唐書)¶
(南蠻傳南詔本哀牢夷後鳥蠻别種也居永昌姚/州之間鐵橋之南西北與吐蕃接天寳後臣吐蕃)卭雅¶
子弟不能獨制(唐書卭雅二州俱屬劍/南道雅州為下都督府)但分漢勁卒助¶
之不足撲滅是吐蕃慿陵本自足支也(自開首至此為/第一段言蜀中)¶
(漢兵土兵本/是控禦西戎)摧量西山卭雅兵馬卒畔援形勝明矣(畔/援)¶
<pb:KR4c0020_WYG_025-22a>¶
(見毛詩此言或畔/或援於形勝之地)頃三城失守(朱注三城注見詩集/廣徳元年陷於吐蕃)罪¶
在職司非兵之過也糧不足故也今此軰見(形甸/切)闕兵¶
馬使八州素歸心於其世襲刺史(朱注舊書地理志劍/南節度使西抗吐蕃)¶
(南撫蠻獠綂團結營及松維蓬㳟雅黎姚悉等八州兵/馬  雅州都督一十九州並生羌生獠羈縻州天寳巳)¶
(前歲時貢奉又黎州統制羈縻五十五州皆徼外生獠/松州都督羈縻二十五州皆招撫生羌此云世襲刺史)¶
(當即羈縻州如/今之土官也)獨漢卒自屬禆將主之(一作漢卒偏/禆將主之)竊¶
恐備吐蕃在羌漢兵小眤而釁郄(隙/同)隨之矣(言不當偏/為漢兵)¶
况軍需不(一本無需/不二字)足姦吏減剥未已哉愚以為宜(一/本)¶
<pb:KR4c0020_WYG_025-22b>¶
(無為宜/二字)速擇偏禆主之主之勢明其號令一其刑罰申¶
其哀恤致其歡欣宜先自羌子弟始自漢兒易解人意¶
而優勸(一作/勤)旬月大浹洽矣(自摧量至此為第二段當/時兵馬使闕人先令禆將)¶
(撫馭羌漢之兵無使/卭雅子弟偏充邉備)仍使兵羌各繫其部落刺史得自¶
教閲都受統於兵馬使㪅不得使八州都管或在一羌¶
王或都闗一世襲刺史是羌之豪族發源有逺近世封¶
有豪家紛然聚藩落之議於中肆予奪之權於外巳然¶
則備守之根危矣又何以藉其為本式遏雪嶺之西哉¶
<pb:KR4c0020_WYG_025-23a>¶
比羌俗封王者初以拔城之功得今城失矣襲王如故¶
總綂未已奈(舊誤/作余)諸董攘臂何王尹之獄是已由策嗣¶
羌王關王氏舊親(朱注舊唐書貞觀元年左上封生羌/酋董屈占等舉族内附復置維州咸)¶
(亨二年刺史董弄招慰生羌置小封縣又貞觀十五年/西羌首領董周貞歸化置徹州又貞觀二十年松州首)¶
(領董和那蓬固守松府特置當州以蓬為刺史子屈甯/襲又顯慶元年生羌首領董係比内附乃置悉州以係)¶
(比為刺史又開元二十八年析維州置奉州以董宴立/為刺史天寳元年改為雲山郡又改為天保郡乾元元)¶
(年二月西山子弟兵馬使嗣歸成王董嘉俊歸附乃立/保州以嘉俊為刺史此云嗣羌王疑即嘉俊也時吐蕃)¶
(陷松維保三州及雲山新築二城上云今城失矣襲王/如故以此知其為嘉俊也  王氏疑即王承訓時没吐)¶
<pb:KR4c0020_WYG_025-23b>¶
(蕃見巴蜀安危表尹由䇿嗣/羌王四句申上至  之獄)西董族最髙(朱注諸董之/中西董最髙)¶
(西董未/詳為誰)怨望之勢然矣誠於此時便宜聞上使各自統¶
領不須王區分易置然後都靜聽取别於兵馬使不益¶
元戎氣壯部落無語哉(朱作哉/舊作或)縱一部落怨獲羣部落¶
喜矣無爽如此處分豈惟卭南不足憂(卭南注/見詩集)八州之¶
人願賈勇復取三城不日矣幸急擇公所素諳明于將¶
者(一作明/了將)正色遣之(自仍使至此為第三段待兵馬使/既至則當使八州兵馬皆受其節)¶
(制無使羌酋部/落專擅威權)獠賊内編屬自久數擾背亦自久徒惱¶
<pb:KR4c0020_WYG_025-24a>¶
人耳憂慮蓋不至大昨聞受鐵劵爵禄隨之今聞已小¶
動為之奈何若不先招諭也糓貴人愁春事又起縁邉¶
畊種即發精卒討之甚易恐賊星散於窮谷深林節度¶
兵馬但驚動縁邉之人供給之外未免見(舊作未/見免)刼掠¶
而還賃(一作/任)其地豪俗兼有其地而轉富蜀之土肥無¶
耕之地流冗之軰近者交互其鄉邨而已逺者漂寓諸¶
州縣而已實不離蜀也大抵秪與兼并豪家力田耳但¶
(一作/促)均畝薄斂則田不荒以此上供王命下安疲人可¶
<pb:KR4c0020_WYG_025-24b>¶
矣(自獠賊至此為第四段言/當招諭獠蠻撫恤流冗)豪族轉安是否非蜀(此兼/羌蜀)¶
(人/言)仍禁(一本無此豪/族以下十字)豪族受賃罷(音/疲)人田管内最大誅¶
求宜約富家辦而貧家創痍已深矣今富兒非不縁子¶
弟職掌盡在節度衙府州(一本無/州字)縣官長手下哉邨正¶
雖見面(一作/田)不敢示文書取索(先則/切)非不知其家處獨¶
知貧兒家處兩川縣令刺史有權攝者須盡罷免茍得¶
賢良不在正授(一作/受)權在進退聞上而已(自豪族至末/為第五段言)¶
(當均平賦役/别擇守令)¶
<pb:KR4c0020_WYG_025-25a>¶
　(張潛曰公意在諸羌分黨各屬而統以漢將其末歸/於散兼并擇委任可謂馭邊之長策文之紆古似斷)¶
　(似續欲力追西京也段今按讀鼂董諸䇿氣味醇厚/而言詞㔁切此文無  落結構而兼有拙澁之語特)¶
　(一時率筆成篇耳/不及漢人逺矣)¶
　　前殿中侍御史栁公紫微仙閣畫太乙天尊圖文¶
　　(朱注魏書釋老志道家之源出於老子上處玉京/為神王之宗下在紫微為飛仙之主長安志羅漢)¶
　　(寺在萬年縣南六十里終南山石鱉谷有羅漢石/洞三舊圖經曰本唐紫微宫天祐初為寺今云紫)¶
　　(微仙閣殆即紫微宫也姓隋書衆經或言傳之神/人篇巻非一自云天尊  樂名静信例皆淺俗故)¶
　　(世共/疑之)¶
<pb:KR4c0020_WYG_025-25b>¶
石鱉老(朱注長安志石鱉谷在萬年縣西南五十五里/張禮遊城南記百墖在楩梓谷口墖東石鼈谷)¶
放神乎始清之天(朱注雲笈七籖三天者清微天禹餘/天大赤天是也天寳君治玉清境即)¶
(清微天也其氣始青靈寳君治上清境即禹餘天也其/氣元黄神寳君治太清境即大赤天也其氣𤣥白洞𤣥)¶
(本行經五靈𤣥老君者𤣥皇之/𦙍太清之胄生於始青天中)遊目乎浩刼之家(浩刼/注見)¶
(詩/集)泠泠然御乎風(出列/子)熈熈然登乎臺(出道/徳經)進而俯乎¶
寒林(王均昭明太子哀文維夏/木之森隂返寒林之蕭瑟)退而極乎延閣(蜀都賦/結陽城)¶
(之延/閣)見龍虎日月之君(朱注茅君内傳句曲山有神芝/五種服之拜太清龍虎仙君)¶
亘於疎梁塞(音/色)於髙壁骨者鬛者晳者黝者視遇之間¶
<pb:KR4c0020_WYG_025-26a>¶
若嚴冦敵者已伊四司五帝天之徒青節崇然(朱注清/靈真人)¶
(裴君傳仗青旄之/節以周流九宫)緑輿駢然(朱注雲笈七籖三道秘言/太極真君乘𤣥景緑輿上)¶
(詣紫/微宫)仙官泊鬼官無央數衆(朱注酉陽雜爼鬼官有七/十五品仙官二萬四千真)¶
(靈位業圖鬼官楚嚴公趙/簡子等見有七十五職)陽者近隂者逺俱浮空不定¶
目所向如一蓋知北闕帝君之尊端拱侍衛之内於天¶
上最貴(一作/尊)矣(此第一叚/記事起)已而左𤣥之屬吏(左𤣥君注/見太清宫)¶
(賦/)三洞弟子某(朱注雲笈七籖三洞者洞言通也其統/有三故曰三洞第一洞真第二洞𤣥第)¶
(三洞神天寳君為洞真教主靈寳君為洞𤣥教主神寳/君為洞神教主靈寳經目序元嘉十四年三洞弟子陸)¶
<pb:KR4c0020_WYG_025-26b>¶
(修靜敬示諸/道流云云)進曰經始繢事(朱注景福殿賦命共工使/作繢善曰繢讀曰繪凡畫)¶
(者為/繪)前柱下史河東栁涉職是樹善損於而家憂於而¶
國剥私室之匱渴(一作/竭)蒸人之安志所至也請梗槩帝¶
君救䕶之慈朝(音/潮)拜之功曰若人存思我主籙生之根¶
死之門我則制伏妖之興毒之騰(此數句乃道士代為/帝君語若人指栁氏)¶
(我則帝君自謂也思雲/笈七籖老君有存  圖)凡今之人反側未濟栁氏柱史¶
也立乎老君之後(朱注老君嘗為周柱下/史栁氏今繼其後也)獲隠黙乎忍¶
塗炭乎先生與道而遊與學而遊可上以昭太乙之威¶
<pb:KR4c0020_WYG_025-27a>¶
神於下下以昭柱史之告訴於上玉京之用事也率土¶
之發祥也惡乎寢而庸詎仰而(此第二叚作設問之詞/  兩句尾各用而字效)¶
(毛詩/句法)先生藐然若(一作/而)往頹然而止曰噫夫鳥亂於雲¶
魚亂於水(一作/河)獸亂於山(錢本有/此句)是罼戈鈎罟削格之¶
智生(烏亂魚亂出莊子羅朱注/莊注削格所以設  網者)是機變繳(音/勺)射(音/石)攫拾¶
之智極故自黄帝已下干戈崢嶸流血不乾骨蔽平原¶
乖氣横放淳風不返雖書載蠻夷率服詩稱徐方大來¶
許其慕中華與夫容成氏中央氏尊盧氏(一本無/此三字)結¶
<pb:KR4c0020_WYG_025-27b>¶
繩而巳(朱注因提紀容成氏傳八世/中央氏尊盧氏俱見史記)百姓至死不相往¶
來兹茂徳囦矣(舊作困朱言改/作囦即古淵字)矧賢主趣之而不及庸¶
主聞之而不曉浩穰崩蹙數千古哉至使世之仁者蒿¶
目而憂世之患有是夫(仁者憂世/指栁渉)今聖主誅干紀康大¶
業物尚疵癘戰争未息必揆當世之變(一作/患)日慎一日¶
衆之所惡與之惡衆之所善與之善勅有司寛政去禁¶
問疾薄斂修其土田險其走集(左傳挺而走險朱/言作集其走險)以¶
此馭賊臣惡子(一作/愚子)自然百祥攻百異有漸(謂以祥瑞/而攻去災)¶
<pb:KR4c0020_WYG_025-28a>¶
(異/)天下洶洶何其撓哉巳登乎種種之民舍夫啍啍之¶
意(朱注種種啍/啍俱見莊子)是巍巍乎北闕帝君者肯不乘道腴巻¶
黒簿(朱注注見/上清宮賦)詔北斗削死南斗注生(朱注搜神記北/邊坐人是北斗)¶
(南邊坐人是南斗南斗注生北斗注死凡人/受胎皆從南斗過北斗所有祈求皆向北斗)與夫圓首¶
方足施及乎蠢蠕之蟲肖翹之物盡驅之更始何病乎¶
不得如昔在太宗之時哉(此第三叚作/答應之語)石鼈老辭畢三¶
洞弟子某又某靜如得動如失久而郤走不敢貳問(仍/用)¶
(記叙作/總收)¶
<pb:KR4c0020_WYG_025-28b>¶
　(鰲按石鼈先生杜公蓋設名以自寓也首叚叙閣中/圖像次叚記侍御奉道之誠三叚祝弭災降祥之意)¶
　(翫篇中干紀戰爭諸語當/是乾元初囘京後所作者)¶
　　祭逺祖當陽君文¶
維開元二十九年歲次辛已月日十三葉孫甫謹以寒¶
食之奠敢昭告于先祖晉駙馬都尉鎮南大將軍當陽¶
成侯之靈(朱注晉書杜預字元凱京兆杜陵人尚文帝/妺髙陸公主襲祖爵豐樂亭侯羊祐卒拜鎮)¶
(南大將軍都督荆州諸軍事孫皓平以功進爵當陽縣/侯年六十二卒追贈征南大將軍開府儀同三司諡曰)¶
(成/)初陶唐氏出自伊祁(史記索隠帝/堯姓伊祁氏)聖人之後世食舊¶
<pb:KR4c0020_WYG_025-29a>¶
徳(叶音/登)降及武庫應乎虬精(靈徳精相叶古韻通用損/朱注晉書預在内七年)¶
(益萬機朝野稱美號曰杜武庫户預在荆州因燕集醉/卧齋中外人聞嘔吐聲竊窺于  正見一大蛇垂頭而)¶
(吐聞者/異之)恭聞淵深罕得窺測勇功是立智名克彰(朱注/晉書)¶
(襄陽謡曰後世無叛由/杜翁孰識智名與勇功)繕甲江陵祲清東呉(朱注晉書/太康元年)¶
(預進攻江陵克之沅湘以南至于交廣呉之州郡皆/望風歸命指授羣帥徑進秣陵所過城邑莫不束手)邦¶
于南土建侯于荆(叶音姜舊本建侯/句在邦于之上)河水活活造舟為¶
梁(彰荆梁相叶於朱注水經注孟津亦曰盟津晉陽秋/曰杜預造橋  富平津所謂造州為梁也晉書預以)¶
(孟津渡時有覆没之患請建河橋於富平津橋成/帝從百僚臨㑹舉觴屬預曰非君此橋不立也)洪濤¶
<pb:KR4c0020_WYG_025-29b>¶
奔汜未始騰毒春秋主解槀𨽻躬親(朱注晉書預眈思/典籍為春秋左氏)¶
(經傳集解又參考衆家譜第為/之釋例又作盟㑹圖春秋長厯)嗚呼筆跡流宕何人(親/人)¶
(相叶宕張潛注言杜預筆/跡流  不知何人收取也)蒼蒼孤墳獨出髙頂(朱注晉/書預先)¶
(為遺令曰吾往為臺郎嘗過宻縣之邢山山上有冢問/畊夫云是鄭大夫祭仲或云子産之冢也冢居山之頂)¶
(四望周逺連山體南北之正而邪東北向新鄭城意不/忘本也隧道惟塞其後而空其前示藏無珍寳也山多)¶
(美石不用必集洧水自然之石以為冡藏貴不勞工巧/也吾去春入朝自表營洛陽城東首陽之南為將來兆)¶
(域地中有小山上無舊冡雖不比邢山然東望二陵西/瞻宫闕南觀伊洛北望夷齊情之所安也故遂開隧道)¶
(南向儀制取法於鄭大夫欲以儉自完耳/棺器小斂之事皆稱此子孫一以遵之)靜思骨肉悲¶
<pb:KR4c0020_WYG_025-30a>¶
憤心胸峻極於天神有所降(胸降相叶音詩/國風降叶  洪)不毛之地¶
儉乃孔昭取象邢山(班固東都賦/山叶音莘)全模祭(側賣/切)仲多藏¶
之戒焯序前文小子築室首陽之下不敢忘本不敢違¶
仁(占韻山文/仁通協)庶刻豐石樹此大道(叶去/聲)論次昭穆載揚¶
顯號(下二叚各/四句叶韻)于以采蘩于彼中園誰其尸之有齊(莊/皆)¶
(切/)列孫嗚呼敢告兹辰以永薄祭尚饗¶
　(此文似乎散行無韻及細翫之知篇中凡七轉韻蓋/古韻參錯乍㸔故未覺耳蘇子瞻祭屈原文亦係暗)¶
　(藏古韻註家/皆未標明者)¶
<pb:KR4c0020_WYG_025-30b>¶
　　祭外祖祖母文¶
維年月日外孫滎陽鄭宏之京兆杜甫謹以寒食庶羞¶
之奠敢昭告于外王父母之靈嗚呼外氏當(去/聲)房(一作/亡)¶
祭祀無主伯道何罪陽元誰撫(朱注晉書鄧攸傳天道/無知使鄧伯道無兒魏)¶
(舒傳舒字陽元少孤為外家/甯氏所養元陽當作陽元)緬惟夙昔追思艱窶當太¶
后秉柄内宗如縷紀國則夫人之門(注詳/下)舒國則府君¶
之外父(舒王元名髙祖第十八子永昌年與子亶俱為/丘神勣繫詔獄元名坐遷利州尋被殺神龍初)¶
(詔復官爵贈司徒曰府君之外父者蓋舒/國為府君外王父也於贈李義詩可考)聿以生居貴¶
<pb:KR4c0020_WYG_025-31a>¶
戚釁結狂豎雌伏單棲雄鳴折(一作/析)羽憂心惙惙(出/詩)獨¶
行踽踽(出/詩)悲夫逝(今本缺/逝字)景分飛忽間於鳳凰咄彼讒¶
人有詞何(今本缺/何字)異於鸚鵡初我父王之遘禍我母妃¶
之下室(謂下請/室也)深狴殊塗酷吏同律夫人於是(今本缺/是字)¶
布裙屝(音/費)屨(屝屨草履也左傳/共有資糧屝屨)提餉潛出昊天不傭退¶
藏於宻久成凋瘵溘至終畢蓋乃事存於義陽之誄名¶
播於燕公之筆(紀王慎太宗第十子越王貞敗慎亦下/獄改姓虺氏配流嶺表道至蒲州而卒)¶
(慎次子沂州刺史義陽王悰等五人垂拱中並遇害中/興初追復官爵張燕公義陽王碑曰初永昌之難王下)¶
<pb:KR4c0020_WYG_025-31b>¶
(河南獄妃録司農寺農惟崔氏女屝屨布衣往來供饋/徒行顇色傷動人倫中外咨嗟目為勤孝按碑則公之)¶
(外母紀王之孫義陽之女也故曰紀國則夫人之門又/曰名播於燕公之筆也公母崔氏此有明徴范陽太君)¶
(誌稱冡婦盧氏其為傳寫之誤無疑矣燕公碑又載義/陽二子配在嶲州長曰行逺以冠就戮次曰行芳以童)¶
(當捨芳啼號抱逺乞代兄死不見聽固求同盡西南傷/之稱為死悌季子行休泣血上請迎喪逺裔至孝潛通)¶
(精魄昭應新書又載紀國之女適太子司議郎裴仲將/王死嘔血數升絶膏沭者二十年王既歸塟一慟而卒)¶
(中宗舉哀章善門下詔褒揚勤孝孝悌萃於/一門未有如紀國之盛者也余是以詳著之)嗚呼哀哉¶
宏之等從母昆弟兩家因依弱歲俱苦慈顔永違豈無¶
世親不如所愛豈無舅氏不知所歸誓以偏往側戀光¶
<pb:KR4c0020_WYG_025-32a>¶
輝漸漬(一作/積)相朂居諸造微(潛曰造微/猶言式微)幸遇聖主願發¶
清機以顯内外何當奮飛洛城之北邙山之曲列樹風¶
煙寒泉珠玉千秋古道王孫去兮不歸三月清(一作/晴)天¶
春草萋兮増緑頃物將牽累事未遂欲使淚流頓盡血¶
下相續者矣撫奠遲迴炯心依屬庶多載之灑掃循兹¶
辰之軌躅¶
　(張潛曰此等古茂之/作今人亦不能讀)¶
　　祭故相國清河房公文(黄鶴曰考舊史房琯以廣/徳元年八月四日卒於閬)¶
<pb:KR4c0020_WYG_025-32b>¶
　　(州僧舍而權瘞於彼時杜公在閬州有祭文明年/春晚有别房公墓詩又明年為永泰元年房公啟)¶
　　(殯而歸時公在雲安故/有承聞歸塟東都之作)¶
維唐廣徳元年歲次癸夘九月辛丑朔二十二日壬戌¶
京兆杜甫敬以醴酒茶藕蓴鯽之奠(張邦基墨莊漫録/蓴生於春至秋則)¶
(不可食張翰亦以秋風動/而思蓴羮鱸鱠皆不可曉)奉祭故相國清河房公之靈¶
曰嗚呼純樸既散聖人又没茍非大賢孰奉天秩唐始¶
受命羣公間出君臣和同徳教充溢魏杜行之夫何畫¶
一(魏徴杜/如晦)婁宋繼之不墜故實(婁師徳/宋璟)百餘年間見有¶
<pb:KR4c0020_WYG_025-33a>¶
輔弼及公入相紀綱已失將帥干紀煙塵犯闕王風寢¶
頓神器圯裂闗輔蕭條乘輿播越太子即位揖讓倉卒¶
小臣用權尊貴倐忽(趙次公曰小臣二/語蓋謂李輔國也)公實匡救忘餐¶
奮發(音/勿)累抗(一作/挫)直詞空聞泣血(新書琯奉冊靈武見/肅宗道當時利病辭)¶
(吐華暢帝傾意待之與參決機務又諫/第五琦聚斂産怨如楊國忠語皆切直)時遭祲沴(音/戾)國¶
有征伐車駕還京朝廷就列盗本乘弊誅終不滅髙義¶
沉埋赤心蕩折貶官厭路讒口到骨(朱注讒口謂肅宗/入賀蘭進明之譖)¶
(惡琯貶之事/見唐書本傳)致君之誠在困彌切(此叚叙入相/時忠而被謗)天道濶¶
<pb:KR4c0020_WYG_025-33b>¶
遠元精茫昧偶生賢逹不必際(一作/濟)㑹明明我公可去¶
時代(言朝廷不/當去之)賈誼慟哭雖多顛沛仲尼旅人自有遺¶
愛二聖崩日長號荒外(二聖𤣥/肅两宗)後事所委不在卧内(謂/不)¶
(受託孤/之命)因循寢疾顦顇無悔矢死泉塗激揚風槩天柱¶
既折安仰翼戴地維則絶安放夾(英華/作挾)載(此叚叙謫官/後中道殞殂)¶
(放安仰安/  見檀弓)豈無羣彦我心忉忉不見君子逝水滔滔泄¶
涕寒(一作/塞)谷吞聲賊壕有車爰送有紼爰操撫墳日落¶
脱劔秋髙我公戒子(朱注唐書琯子孺/復終容州刺史)無作爾勞殮以¶
<pb:KR4c0020_WYG_025-34a>¶
素帛付諸蓬蒿身瘞萬里家無一毫數子哀過他人¶
鬱陶水漿不入日月其慆(此叚敘身殁/後旅殯荒涼)州府救喪一二¶
而巳自古所嘆罕聞知巳曩者書札望公再起今來禮¶
數為態至此先帝松栢故鄉枌梓靈之忠孝氣則依倚¶
拾遺補闕視君所履公初罷印人實切齒甫也備位此¶
官蓋薄劣耳見時危急敢愛生死君何不聞刑欲加矣¶
伏奏無成終身愧耻(此叚自述感/恩疏救之意)乾坤慘慘豺虎紛紛¶
蒼生破碎諸將功勲城邑自守鼙皷相聞山東雖定灞¶
<pb:KR4c0020_WYG_025-34b>¶
上多軍憂恨展轉傷痛氤氲𤣥豈正色白亦不分培塿¶
滿地崑崙無羣致祭者酒陳情者文何當旅櫬得出江雲¶
(此叚正臣卒而/有慨世事也)嗚呼哀哉尚饗¶
　(唐詩紀事司空圖曰子美祭房太尉文太白佛寺碑/贊宏㧞清厲乃其歌詩也  張溍上若曰時含時露)¶
　(用意婉至此少陵第一首文蓋交遇知巳其情既篤/則其文自佳  又曰房次律建分王帝胄之議為禄)¶
　(山所畏公深推慕復以救琯左遷乃生平/最大之事故此篇亦生平最著意之文)¶
　　唐故徳儀贈淑妃皇甫氏神道碑(黄鶴曰碑云自/我之西歲陽載)¶
　　(紀按爾雅自甲至癸為歳之陽妃以開元二十三/年乙亥薨至天寳四載乙酉為歲陽載紀矣碑當)¶
<pb:KR4c0020_WYG_025-35a>¶
　　(立於是年也東觀餘論董君新序稱甫為淑妃碑/在開元二十三年最少作也予按是年甫才二十)¶
　　(四歲碑末云云若其塟年所作豈得稱白頭嵇阮/與野老何知哉又其銘曰日居月諸丘隴荆把列)¶
　　(樹拱矣豐碑闕然則其立碑蓋在塟後十年非皇/甫塟時作也董君不考立碑之年但據其塟年而)¶
　　(云故/誤耳)¶
后妃之制古矣而軒轅氏帝嚳氏次妃之跡最有可稱¶
傳(一作/存)乎舊史然則其義隠其文畧(朱注帝王世紀黄/帝四妃生子二十)¶
(有五人帝嚳四妃/生稷及堯及契)周禮王者内職大備而隂教宣(鄭𤣥/注母)¶
(者施隂教/於婦也)詩人闗雎風化之始樂得淑女(詩序闗雎后/妃之徳也風)¶
<pb:KR4c0020_WYG_025-35b>¶
(之始也又曰樂得淑女以配/君子憂在進賢不滛其色)蓋所以教本古訓發皇婦¶
道(詩序化天下/以婦道也)居具燕寢之儀動有環珮之節進賢才¶
以輔佐君子不淫色以取媚閨房雖彤管之地功過必¶
紀而金屋之寵流宕一揆(後漢書后紀論世婦知喪祭/賓客女御序于王之燕寢又)¶
(曰女史彤管記功書過居有保阿之訓動有環珮之響/進賢才以輔佐君子褒窈窕而不淫其色所以能宣述)¶
(隂化修成内則紀金/屋見漢書武帝)稽女史之華實嗣嬪則之清髙亦¶
時有其人偉夫(音/扶)精選淑妃諱瑛字淑玉姓皇甫氏其¶
先安定人也惟卨(即契/字)封商於赫有光伊𤣥祖樹徳(謂/成)¶
<pb:KR4c0020_WYG_025-36a>¶
(湯/)於今不忘必宋之子莫之與比伊清風繼代惠此餘¶
美夫其系緒蕃衍紱冕所興列為公侯古有皇父充石¶
則其宗可知巳(朱注左傳宋武公之世鄋暪伐宋司徒/皇父帥師禦之耏班御皇父充石注皇)¶
(父戴公子充/石皇父名)夫其體元消息經術之美刋正帝圖中有¶
𤣥晏先生則其家可知巳(朱注臧榮緒晉書皇甫謐字/士安安定朝那人也年二十)¶
(始受書得風痺疾猶手不輟巻舉孝亷不行又辟著作/不應自稱𤣥晏先生後卒於家按謐撰帝王世紀十巻)¶
(年厯六巻故/曰刋正帝圖)嗟乎我有奕葉承權輿矣(出毛/詩)我有徽猷¶
展肅雍矣(出毛/詩)積羣玉之氣自對白虹之天(羣玉山見/穆天子傳)¶
<pb:KR4c0020_WYG_025-36b>¶
(禮記玉氣如/白虹天也)生五色之毛不離丹鳳之穴(注見/詩集)曽祖烜¶
皇朝宋州刺史祖粹皇朝越州刺史都督諸軍事父日¶
休皇朝左監門衛副率妃則副率府君之元女也粤在¶
襁褓體如冰雪(史記成王少在襁褓之中莊/子綽約如處女肌膚若冰雪)氣象受於¶
天和詩禮傳於胎教(莊子天和將至朱注列女傳太任/有娠目不視惡色耳不聽淫聲口)¶
(不出傲言溲於豕牢而/生文王君子謂能胎教)故列我開元神武之嬪御者豈¶
易其容止法度哉(朱注𤣥宗紀開元元年十一月羣臣/上尊號曰開元神武皇帝二十七年)¶
(二月羣臣上尊號曰/開元聖文神武皇帝)今上昔在春(一作/青)宫之日詔誥良¶
<pb:KR4c0020_WYG_025-37a>¶
家女擇視可否充備淑哲太妃以内秉純一外資沉靜¶
明珠在蚌水月鮮白美玉處石雲崖津潤(孫卿子曰玉/在山而水潤)¶
(珠生淵而崖不枯答賓戯和氏之璧韞於荆石隋侯/之珠藏於蚌蛤文賦石韞玉而山輝水懐珠而川媚)結¶
褵而金印相輝同輦而翠旗交影(詩親結其褵朱注後/漢皇后紀論六宫稱)¶
(號惟后貴人貴人金印紫綬行漢舊儀皇后媫/妤乗輦餘皆以茵四人輿以  同輦注見詩集)由是恩¶
加婉順品列徳儀(漢紀婉順慈孝體性慈惠漢元后傳/及壯大婉順得婦人道朱注通鑑上)¶
(為臨淄王也趙麗妃皇甫徳儀劉才人皆有寵注帝置/六儀徳儀其一也杜氏通典唐内官有徳儀六人正二)¶
(品/)雖掖庭三千爵秩十四(朱注後漢皇后紀論孝元之/後世増隆費至乃掖庭三千)¶
<pb:KR4c0020_WYG_025-37b>¶
(増級/十四)掩六宫以取俊超羣女以見賢豈渥澤之不流曽¶
是不敢以露才揚巳卑以自牧而已(前漢書屈原露才/揚巳謙象卑以自)¶
(牧/也)夫如是言足以厚人倫化風俗(見詩/序)彌縫坤載之失¶
夾輔元亨之求(朱注易坤君子以厚徳載/物又元亨利牝馬之貞)嗚呼彼蒼也¶
常與善何有初也不久好奈何(此處疑有脱誤其意則/哀妃之有初而鮮終耳)¶
况妃亦既遘疾怗(音帖/安也)如慮往(補釋猶言甘/心逝世也)上以服事¶
最舊佳人難得送藥必經於御手見寢始迴乎天步月¶
氏使者空説返魂之香(朱注十洲記聚窟洲在西海中/洲上有大樹與楓木相似香聞)¶
<pb:KR4c0020_WYG_025-38a>¶
(數百里名為返魂叩其樹樹能自聲聲如羣牛吼伐其/根心玉釡中煮取汁更微火熟煎之如飴令可丸名曰)¶
(驚精香或名振靈丸或名返生香博物志武帝時月支/國王遣使獻香四兩大如雀卵黒如桑椹云能起夭殘)¶
(之死始元元年京城大疫死者過半帝取月支神香燒/之死未三日者皆活香氣經三月不歇乃袐録餘香一)¶
(旦失去此香出聚窟洲人鳥山山多樹/與楓樹相似而香聞數里名為返魂樹)漢帝夫人終痛¶
歸來之像(朱注漢郊祀志齊人少翁以方見上上所幸/李夫人卒少翁以方夜致夫人及竈鬼之貎)¶
(天子自帷中望見焉桓譚新論武帝思念李夫人不巳/冇方士齊人李少翁言能致夫人之魂及夜設燈燭於)¶
(幄帷令帝居他帳中遙望/見李夫人之貎婉若生時)以開元二十三年歲次乙亥¶
十月癸未朔薨於東京某宫院春秋四十有二嗚呼哀¶
<pb:KR4c0020_WYG_025-38b>¶
哉望景向夕澄華微隂風驚碧樹霧重青岑天子悼履¶
綦之蕪絶惜脂粉之凝冷下麟鳳之銀牀到梧桐之金¶
井嗚呼哀哉厥初權殯於崇政里之公宅後詔以某月¶
二十七日巳酉卜塟於河南縣龍門之西北原禮也制¶
曰故徳儀皇甫氏贊道中壼肅事後庭孰云疾疢奄見¶
凋落永言懿範用愴於懐宜登四妃之列(朱注史記索/隠黄帝立四)¶
(妃象后妃四星大戴禮帝繫帝嚳卜其四妃之/子皆有天下初學記正嫡曰元妃以下稱次妃)式旌六¶
行之美(晉傅咸皇后贊明徳馬后執/履貞素光崇六行動遵禮度)可册贈淑妃(朱注/唐書)¶
<pb:KR4c0020_WYG_025-39a>¶
(唐制皇后而下有貴妃淑/妃徳妃賢妃是為夫人)喪事所需並宜官供河南尹¶
李適之(朱注唐書開元中適之擢秦/州都督徙陜州刺史河南尹)充使監䕶非夫清¶
門華胄積行累功序於王者之有始有卒介於嬪御之¶
不僭不濫是何存榮没哀視有遇之多也有子曰鄂王¶
諱瑶兼太子太保使持節幽州大都督事有故在疚而¶
卒豈無樂國今也則亡匪降自天云何吁矣(朱注舊唐/書鄂王瑤)¶
(母皇甫徳儀光王琚母劉才人皆𤣥宗在臨淄邸以容/色見顧出子朗秀而母加愛焉及惠妃承恩鄂王之母)¶
(亦漸疏薄太子瑛鄂光王等謂母氏失職嘗有怨望開/元二十五年鄂王光王得罪廢通鑑楊洄奏太子瑛與)¶
<pb:KR4c0020_WYG_025-39b>¶
(瑶琚潛搆異謀宣制廢為庶人尋賜死城東/驛瑶琚好學有才識死不以罪人皆惜之)有女曰臨¶
晉公主出降代國長公主子滎陽鄭潛耀(一作/曜)官曰光¶
禄卿爵曰駙馬都尉(朱注唐書公主傳代國公主睿宗/女名華字華婉劉皇后所生下嫁)¶
(鄭萬釣臨晉公主𤣥宗女皇甫淑妃所生下嫁鄭潛耀/卒大厯時孝友傳開元中代國長公主寢疾潛耀侍左)¶
(右累三月不靧面尚臨晉長公主厯太僕光禄卿獨孤/及鄭駙馬孝行紀公膚敏而文生知純孝開元二十八)¶
(年尚𤣥宗第十二女臨晉長公主嗣/滎陽郡公佩金印列長㦸垂三十載)昔王儉以公主恩¶
尚帝女為榮(朱注齊書王儉父僧綽嫡母武康公主丹/陽尹袁粲聞儉名言之於明帝尚陽羡公)¶
(主拜駙/馬都尉)何晏兼闗内侯是亦晉朝歸美(朱注魏志何晏/大將軍進孫長)¶
<pb:KR4c0020_WYG_025-40a>¶
(於宫省尚金鄉公主得賜爵為列侯晏與夏侯/𤣥名盛於時司馬師亦預焉師即晉景皇帝也)公主禮¶
承於訓孝自於心霜露之感形於顔色享祀之數闕於¶
灑掃嘗戚然謂左右曰自我之西(自東都/歸西都)歲陽載紀(注/見)¶
(題/下)彼都之外道里遐絶聖慈有蓬萊之深異縣有松檟¶
之阻思欲輕舉安得黄鵠未議巡豫徒瞻白雲望闕塞¶
之風煙尋常涕泗(闕塞即伊闕/注詳詩集)懐伊川之陵谷恐懼遷¶
移(伊川在/洛陽)於是下教邑司爰度碑版甫沗鄭莊之賓客¶
遊竇主之園林(朱注鄭莊注見詩集主漢東方朔傳初帝/姑館陶公主號竇太  爰叔説董偃白主)¶
<pb:KR4c0020_WYG_025-40b>¶
(獻長門園上大悦主因請上臨山林應劭曰/公主園中有山謙不敢稱第故託山林也)以白頭之嵇¶
阮(嵇康/阮籍)豈獨步於崔蔡(崔駰蔡邕邕集/多碑誄傳於世)而野老何知斯¶
文見託公子汎愛壯心未已不論官閥游夏入文學之¶
科(朱注後漢鄭𤣥傳仲尼之門考/以四科囘賜之徒不稱官閥)兼叙哀傷顔謝有后¶
妃之誄(顔延之有宋文元皇后哀册文謝莊有宋孝武/宣貴妃誄南史敬皇后遷祔山陵謝朓撰哀冊)¶
(文齊世/莫及)銘曰積氣之清積隂之靈漢曲迴月高堂麗星¶
驚濤洶洶過雨㝠㝠洗滌蒼翠誕生娉婷(其一言妃生/有自來  此)¶
(鍾清靈之氣感星月之祥當風雨之辰而降生也望揚/雄元后誄沙麓之靈太隂之精  謝莊宣貴妃誄  月)¶
<pb:KR4c0020_WYG_025-41a>¶
(方娥瞻星比婺皇史記顓項之母女樞感瑶光貫月之/祥  漢元帝王  后母李氏夢月入懐而生后  先言)¶
(漢曲驚濤後言瀟湘/片雲妃蓋楚産耶)婉彼柔惠迥然開爽綢繆之故昔¶
在明兩恩渥未渝康哉大往展如之媛孰與爭長(子两/切)¶
(其二言自東宫入侍故易離象明两作離大人以繼明/照於四方儲君繼體  云明两  書庶事康哉  易傳)¶
(大往小來實謝莊誄/展如之華  邦之媛)珩珮是加翬褕(余遙/二音)克備先徳後¶
色累(上/聲)功居位壼儀孔修宫教咸遂王子(朱作/于誤)奬飾禮¶
亦尊異(其三言承恩眷而生鄂王王梁雅樂歌珩珮流/響纓紱有榮  畫雞雉于  后之服曰翬褕記)¶
(王后禕衣夫人䄖翟張華哀冊法服翬褕紀周禮先婦/徳而後婦容所謂先徳後色也  後漢后  明帝聿尊)¶
<pb:KR4c0020_WYG_025-41b>¶
(先㫖宫/教頗修)小苑春深離宫夜逼池畔臨風花間度月(叶璧/吉切)¶
(蘇茂相古韻月/屑葉陌錫通用)同輦未歸焚香不息嗚呼變化惠好(去/聲)¶
終極(其四記寵盛而終衰也香武林王錫曰臨風承春/度月承夜同輦承苑焚  承宫脉理井然舊本作)¶
(花間度月同輦未歸池畔臨風焚香不息刋誤無/疑朱氏改未歸為未飾義亦未安  詩惠而好我)馮(音/慿)¶
相(去/聲)視祲太史書氛藏舟晦色逝水寒文翠幄成(成疑/作滅)¶
彩金爐羆燻燕(平/聲)趙一馬瀟湘片雲(其五傷身卒而神/遊也  藏舟不復)¶
(遊苑翠幄䘮在宫中燕趙瀟湘魂氣自北而南氏東京/賦馮相觀祲注祲隂陽氣相侵也周禮有馮相  又有)¶
(太史氏莊左傳分至啟閉必書雲物采/藏舟見  子  顔延之誄文素軒滅)恍惚餘跡蒼茫¶
<pb:KR4c0020_WYG_025-42a>¶
具美王子國除匪他之耻公主愁思(去/聲)永懐於彼日居¶
月諸丘隴荆杞(其六誌歿後荒凉之狀生詩日居/月諸  桓譚新論墳墓  荆棘)巖巖¶
禹鑿瀰瀰伊川列樹拱矣豐碑闕(一作/缺)然爰謀述作歘¶
就雕鐫金石照地蛟龍下(去/聲)天(其七叙厯久而作墓碑/  龍門伊水皆東都也)¶
(秋詩維石巖巖於史記禹鑿龍門水詩河水瀰瀰其春/  遷陸渾之戎  伊川  左傳墓  拱矣  史記  儀)¶
(闕然湮滅龍金石見八哀詩注文/張潛曰蛟  指碑傍所刻之龍)少(去/聲)室東立繚垣西¶
走佛寺在前宫橋在後維山有麓與碑不朽維水有源¶
與詞永久(其八言勒銘以垂後世句少室山名繚垣墓/墻  銘詞連章累叙八  換韻倣沈約安陸)¶
<pb:KR4c0020_WYG_025-42b>¶
(昭王碑文其典雅風秀則/又四言古詩之遺𣲖也)¶
　(馬端臨曰拾遺詩語髙妙至他文不脱偶儷未見其/異於王楊沈宋也  張潛曰莊重周悉雖有駢辭無)¶
　(傷於體漢誌銘多用對句正自有據末記鄭駙馬以/碑見託古人作一文必著來厯則其不輕見諾可知)¶
　(矣此按作碑版文字取叙述徳行功績使可傳於後/世  係宮妃墓碑絶無素行可載若寥寥記叙又少)¶
　(矞皇氣象故不得不假六朝之藻麗以寓追悼之哀/詞此作者之善於經構體裁也其於皇甫母子事含)¶
　(蓄不露得春秋/為尊者諱之法)¶
　　唐故萬年縣君京兆杜氏墓誌¶
甫以世之録行跡示將來者多矣大抵家人賄賂詞客¶
<pb:KR4c0020_WYG_025-43a>¶
阿諛真偽百端波瀾一揆夫載筆光芒於金石作程通¶
逹於神明立徳不孤揚名歸實可以發皇内則標格女¶
史竊見於萬年縣君得之矣其先系綂於伊祁(注見/前)分¶
姓於唐杜(朱注左傳穆叔如晉范宣子問曰古人有言/死而不朽昔匄之祖自虞以上為陶唐氏在)¶
(夏為御龍氏在商為豕韋氏在周為唐杜氏晉主夏盟/為范氏其是之謂乎穆叔曰以豹所聞此之謂世禄非)¶
(不朽/也)吾祖也吾知之(左傳郯子來朝昭子問曰少昊氏/以鳥名官何故也郯子曰吾祖也)¶
(吾知/之)逺自周室迄於聖代傳之以仁義禮智信列之以¶
公侯伯子男春秋傳云穆叔謂之世禄其在兹乎曽祖¶
<pb:KR4c0020_WYG_025-43b>¶
某(名無/考)隋河内郡司功獲嘉縣令王父某(名依/藝)皇朝監¶
察御史洛州鞏縣令前朝咸以士林取貴宰邑成名考¶
某(名審/言)修文館學士尚書膳部員外郎天下之人謂之¶
才子兄升國史有傳縉紳之士誄為孝童(事詳/下篇)故美玉¶
多出於崑山明珠必傳於滄海蓋縣君受中和之氣成¶
肅雍之徳其來尚矣作配君子實為好仇河東裴君諱¶
榮期見任濟王府録事參軍入在清通同行領袖素髪¶
相敬朱紱有光縣君既早習於家風以隂教為巳任執¶
<pb:KR4c0020_WYG_025-44a>¶
婦道而純一與禮法而終始可得聞也昔舅没姑老承¶
順顔色侍厯年之寢疾力不暇於須臾茍便於人皆在¶
於手淚積而形骸奪氣憂深而巾櫛生塵(張云不暇/盥沐也)尊¶
卑之道然固出自於天性孝養哀送名流稱仰允所謂¶
能循法度則可以承先祖供給祭祀矣惟其矜莊門户¶
節制差服功成則運有若四時物或猶乖匪踰終日黼¶
畫組就之事(周禮典絲凡祭祀/供黼畫組就之物)割烹煎和之宜規矩數¶
及於親姻脱落頗盈於歲序(張云不拘/拘較量也)若其先人後己¶
<pb:KR4c0020_WYG_025-44b>¶
上下敦睦縣(胡捐/切)罄知歸揖讓惟久在嫂叔則有謝氏¶
光小郎之才(朱注晉書王凝之妻謝氏字道韞獻之與/客談詞理將屈道韞遣婢白獻之曰欲與)¶
(小郎解圍乃施青紗歩障自/蔽論獻之前義客不能屈)於姊姒則有鍾琰洽介婦¶
之徳(朱注晉書王渾妻鍾氏字琰聰慧𢎞雅博覽記籍/禮儀法度為中表所則適渾弟湛妻郝氏亦有徳)¶
(行琰雖貴門與郝不以賤下琰琰不以貴/凌郝時人稱鍾夫人之禮郝夫人之法云)周給不礙於¶
親疎汎愛無擇於良賤至如星霜伏臘軒騎歸寧慈母¶
每謂於飛來幼童亦(一作/方)生乎感悦加以詩書潤業導¶
誘為心遏悔吝於未萌驗是非於往事内則置諸子於¶
<pb:KR4c0020_WYG_025-45a>¶
無過之地外則使他人見賢而思齊爰自十載巳還黙¶
契一乘之理(朱注法華經十方佛土中惟有一/乘法無二亦無三除佛方便説)絶葷血¶
於禪味混出處於度門(朱注華嚴疏鈔賢刼經中説佛/有八萬四千諸度法門菩薩行)¶
(時便能通逹/諸度法門)喻筏之文字不遺開巻而音義皆逹母儀¶
用事家相遵行矣至於膳食滑甘之美䪐結縫線之難¶
展轉忽微欲參謀而縣(胡涓/切)解(朱注莊子古者謂是帝/之縣解郭象曰以有繫)¶
(者為縣則無繫者縣解也/縣解而性命之情得矣)指麾補合猶取則於垂成其¶
積行累功不為熏修所住著(直畧/切)有如此者靈山鎮地¶
<pb:KR4c0020_WYG_025-45b>¶
長吐煙雲徳水連天自浮聖象則其著心定慧豈近(一/作)¶
(遙/)於揚㩁者哉(張云言非闗奬飾也/朱注二句今本訛缺)天寳元年某月八¶
日終於東京仁風里春秋若干示諸生滅相越六月二¶
十九日遷殯於河南縣平樂鄉之原禮也嗚呼哀哉琴瑟¶
罷聲蘋蘩晦色骨肉號兮天地感中外痛兮鬼神惻有¶
子長曰朝列次朝英北海郡壽光尉次朝牧女長適獨¶
孤氏次閻氏皆禀自胎教成於妙年厥初寢疾也惟長¶
女在列(一作/側)英牧或以遊以宦莫獲同曽氏之元申號¶
<pb:KR4c0020_WYG_025-46a>¶
而不哭傷斷鄰里悠哉少女未始聞哀又是酸鼻(一本/作始)¶
(聞哀/酸鼻)嗚呼縣君有語曰可以褐衣歛我起墖而塟裴公¶
自以從大夫之後成縣君之榮愛禮實深遺意蓋闕但¶
褐衣在斂而幽隧爰封其所廞(虛金/切)飾(説文廞陳輿服/於庭也周禮廞)¶
(大/裘)咸遵儉素眷兹邑號未降天書各有司存成之不日¶
嗚呼哀哉有兄子曰甫制服於斯紀徳於斯刻石於斯¶
或曰豈孝童之猶子與奚孝義之勤若此甫泣而對曰¶
非敢當是也亦為報也甫昔卧病於我諸姑(黄鶴曰卧/病於我諸)¶
<pb:KR4c0020_WYG_025-46b>¶
(姑意公之母早/亡而育於姑也)姑之子又病問女巫巫曰處楹之東南¶
隅者吉姑遂易子之地以安我我用是(一作/自用)存而姑之¶
子卒後乃知之於走使甫嘗有説於人客將出涕感者¶
久之相與定諡曰義君子以為魯義姑者遇暴客於郊¶
抱其所擕棄其所抱以割私愛(朱注烈女傳齊攻魯至/郊遥見一婦人攜一兒)¶
(抱一子及軍至乃棄抱者而抱擕者將欲射之遂止而/問曰所抱者誰之子對曰兄之子所棄者誰曰己之子)¶
(也軍曰何棄所生而抱兄子對曰子之與母私愛也姪/之於姑公義也背公向私妾不為也齊軍曰魯郊有婦)¶
(人猶持節行况朝廷乎遂囘軍不/伐魯君聞之賜一束帛號曰義姑)縣君有焉是以舉¶
<pb:KR4c0020_WYG_025-47a>¶
兹一隅昭彼百行銘而不韻蓋情至無文其詞曰嗚呼¶
有唐義姑京兆杜氏之墓¶
　(張潛曰叙閨中事入如許深致語/少陵之文本自過人反以詩掩耳)¶
　　唐故范陽太君盧氏墓誌¶
五代祖柔隋吏部尚書容城侯大父元懿是渭南尉父¶
元哲是廬州慎縣丞維天寳三載五月五日故修文館¶
學士著作郎京兆杜府君諱某(審/言)之繼室范陽縣太君¶
盧氏卒於陳留郡之私第春秋六十有九嗚呼以其載¶
<pb:KR4c0020_WYG_025-47b>¶
八月旬有一日發引歸塟於河南之偃師以是月三十¶
日庚申將入著作之大塋在縣首陽之東原我太君用¶
甲之穴禮也墳南去大道百二十步竒三尺北去首陽¶
山二里凡塗車芻靈設熬置銘之名物(朱注禮記舍人/共飯米熬糓注)¶
(熬者煎糓也將塗設於棺旁所以惑蚍蜉/不至棺也儀禮士喪禮為銘各以其物)加庶人一等¶
蓋遵儉素之遺意塋内西北去府君墓二十四步則壬¶
甲可知矣遣奠之祭畢一二家相進曰斯至止將欲啟¶
府君之墓門安靈櫬於其右豈廞飾未具時不練與前¶
<pb:KR4c0020_WYG_025-48a>¶
夫人薛氏之合塟也初太君令之諸子受之流俗難之¶
太君易之今兹順壬取甲又遺意焉嗚呼孝哉孤子登¶
號如嬰兒視無人色且左右僕妾洎厮役之賤皆蓬首¶
灰心嗚呼流涕寧或一哀所感片善不忘而巳哉實惟¶
太君積徳以常臨下以恕如地之厚從(一作/敬)天之和運¶
隂教之名數秉女儀之標格嗚呼得非太公之後必齊¶
之姜乎(朱注韻㑹姜氏封於/盧以國為氏出范陽)薛氏所生子適(丁厯/切)曰某¶
(閑/)故朝議大夫兖州司馬(舊書職官志朝議大夫文散/官正五品下階兖州為上州)¶
<pb:KR4c0020_WYG_025-48b>¶
(上州司馬從/五品下階)次曰升(唐書/作并)幼卒報復父讐國史有傳(朱/注)¶
(舊書杜審言傳審言貶授吉州司户參軍與州僚不協/司馬周季重與司戸郭若訥共構審言罪狀繫獄將因)¶
(事殺之既而季重等府中酣讌審言子并年十三懐刃/擊之季重中傷死而并亦為左右所殺季重臨死曰我)¶
(不知審言有孝子郭若訥誤我至此審言因此免官還/東都自為文祭并士友咸哀并孝烈蘇頲為墓誌劉允)¶
(濟為/祭文)次曰專厯開封尉先是不禄息女長適鉅鹿魏上¶
瑜蜀縣丞次適河東裴榮期濟王府録事次適范陽盧¶
正鈞平陽郡司倉參軍嗚呼三家之女又皆前卒而某¶
等夙遭内艱有長自太君之手者至於昏姻之禮則盡¶
<pb:KR4c0020_WYG_025-49a>¶
是太君主之慈恩穆如人或不知者咸以為盧氏之腹¶
生也然則某等亦不無平津孝謹之名於當世矣(朱注/漢書)¶
(公孫𢎞養後母孝敬後母卒服喪/三年元朔中為丞相封平津侯)登即太君所生前任¶
武康尉二女曰適京兆王佑任硤石尉曰適㑹稽賀撝¶
卒常熟主簿其往也既哭成位有若冡婦同郡盧氏(朱/云)¶
(當作清/河崔氏)介婦滎陽鄭氏鉅鹿魏氏京兆王氏女通諸孫¶
三十人内宗外宗寖以疎濶者或𤣥纁玉帛自他日互¶
有所至若以杜氏之塟近於禮而可觀而家人亦不敢¶
<pb:KR4c0020_WYG_025-49b>¶
以時繼年(禮大夫三月而/塟故不敢踰時)式志之金石銘曰太君之子¶
朝議所尊貴因長子澤就私門亳邑之都終天之地享¶
年不久殁而猶視(朱注潘岳馬汧督誄/沒而猶眡眡與視同)¶
　(杜文傳世無幾舊刻既少疏箋又多舛字令讀者不/能終篇兹參善本以訂刀筆之差訛復採名註以暢)¶
　(文義之隠奥庶幾心目/朗然不致蓄疑難辯也)¶
　　唐檢校工部員外郎杜君墓係銘(并序/)元　稹¶
叙曰余讀詩至杜子美而知大小之有總萃焉始堯舜¶
時君臣以賡歌相和是後詩人繼作厯夏殷周千餘年¶
<pb:KR4c0020_WYG_025-50a>¶
仲尼緝拾選練取其干預教化之尤者三百篇其餘無¶
聞焉騷人作而怨憤之態繁然猶去風雅日近尚相比¶
擬秦漢以還採詩之官既廢天下俗(一作/妖)謡民謳歌頌¶
諷賦曲度嬉戱之詞亦隨時間作至漢武帝賦柏梁詩¶
而七言之體興蘇子卿李少卿之徒尤工為五言雖句¶
讀文律各異雅鄭之音亦雜而詞意簡逺指事言情自¶
非有為而為則文不妄作建安之後天下文士遭罹兵¶
戰曹氏父子鞍馬間為文往往横槊賦詩其遒文壯節¶
<pb:KR4c0020_WYG_025-50b>¶
(一無文/節字)抑揚怨(一作/寃)哀悲離之作尤極於古晉世風概¶
稍存宋齊之間教失根本士子以簡慢矯飾歙習舒徐¶
相尚文章以風容色澤放曠(一作/蕩)精清為髙蓋吟寫性¶
靈流連光景之文也意義格力固無取焉陵遲至於梁¶
陳淫艶刻飾佻巧小碎之詞劇又宋齊之所不取也唐¶
興學官大振厯世之文能者互出而又沈宋之流研練¶
精切穏順聲勢謂之為律詩由是而後文變之體(一作/文體)¶
(之/變)極焉然而莫不好古者遺近務華者去實效齊梁則¶
<pb:KR4c0020_WYG_025-51a>¶
不逮於魏晉工樂府則力屈於五言律切則骨格不存¶
閒暇則纎穠莫備至於子美蓋所謂上薄風雅(元集/作騷)下¶
該沈宋言奪蘇李氣吞曹劉掩顔謝之孤髙雜徐庾之¶
流麗盡得古今(一作/人)之體勢而兼文(劉後村作/文一作人)人之所¶
獨專矣(一有/如字)使仲尼考鍜其㫖要尚不知貴(一作/圖)其多¶
乎哉茍以為能所不能無可無不可則詩人以來未有¶
如子美者是時山東人李白亦以竒文取稱時人謂之¶
李杜余觀其壯浪縱恣擺去拘束模寫物象及樂府歌¶
<pb:KR4c0020_WYG_025-51b>¶
詩誠亦差肩於子美矣至若鋪陳終始排比聲韻大或¶
千言次猶數百辭氣豪(一作/奮)邁而風調清深屬對律切¶
而脱棄凡近則李尚不能厯其藩翰况堂(一作/壺)奥乎予¶
嘗欲條析其文體别相附與來者為之凖特病懶未就¶
爾(一無/爾字)適(一有/遇字)子美之孫嗣業啟子美之柩(一有/之字)襄祔¶
事於偃師途次於荆(一有/楚字)雅知余愛言其大父之為文¶
拜余為誌辭不能絶余因係其官閥而銘其卒塟云¶
係曰晉當陽成侯姓杜氏下十世而生依藝令於鞏依¶
<pb:KR4c0020_WYG_025-52a>¶
藝生審言審言善詩官至膳部員外郎審言生閑閑生¶
甫閑為奉天令甫字子美天寳中獻三大禮賦明皇竒¶
之命宰相試文文善授右衛率府胄曹屬京師亂步謁¶
行在拜左拾遺歲餘以直言失官出為華州司功尋遷¶
京兆功曹劔南節度使嚴武狀為工部員外參謀軍事¶
旋又棄去扁舟下荆楚間竟以寓卒旅殯岳陽享年五¶
十有九夫人𢎞農楊氏女父曰司農少卿怡四十九年¶
而終嗣子曰宗武病不克塟歿命其子嗣業嗣業以家¶
<pb:KR4c0020_WYG_025-52b>¶
貧無以給喪收拾乞匄焦勞晝夜去子美殁餘四十年¶
然後卒先人之志亦足為難矣銘曰¶
維元和之癸巳粤某月某日之佳辰合窆我杜子美於¶
首陽之山前(叶慈/鄰切)嗚呼千載而下曰此文先生之古墳¶
　(昌黎並推李杜文章元公獨謂李不能厯其藩翰自/此論定後來評杜者多尊信其語舊史所以詳録此)¶
　(文/也)¶
　　杜工部小集序　　　　　　　樊　晃(潤州/刺史)¶
工部員外郎杜甫字子美膳部員外郎審言之孫至徳¶
<pb:KR4c0020_WYG_025-53a>¶
初拜左拾遺直諫忤㫖左轉薄遊隴蜀殆十年矣黄門¶
侍郎嚴武總戎全蜀君為幕賓白首為郎待之客禮屬¶
契濶湮阨東歸江陵縁湘沅而不返痛矣夫文集六十¶
巻行於江漢之南常蓄東遊之志竟不就屬時方用武¶
斯文將墜故不為東人之所知江左詞人所傳誦者皆¶
公之戱題劇論耳曽不知君有大雅之作當今一人而¶
已今採其遺文凡二百九十篇各以事(一作/志)類分為六¶
巻且(一作/直)行於江左君有子宗文宗武近知所在漂寓江¶
<pb:KR4c0020_WYG_025-53b>¶
陵冀求其正集續當論次云(樊氏初求遺稿僅得二百/九十篇經宋人搜輯漸次)¶
(集為完編諸家採録/之功誠不可没也)¶
　　讀杜工部詩集序　　　(此下皆/宋人)孫　僅(官給/事中)¶
叙曰五常之精萬象之靈不能自文必委其精萃其靈¶
於偉傑之人以渙發焉故文者天地真粹之氣也所以¶
君五常母萬象也縱出横飛疑無涯隅表乾裏坤深入¶
隠奥非夫腹五常精心萬象靈神合㝠㑹則未始得之¶
矣夫文各一而所以用之三謀勇正之謂也謀以始意勇¶
<pb:KR4c0020_WYG_025-54a>¶
以作氣正以全道茍意亂思率則謀沮矣氣萎體瘵則¶
勇喪矣言蒭辭蕪則正塞矣是三者迭相羽翼以濟乎¶
用也備則氣淳而長剥則氣散而涸中古而下文道繁¶
富風若周騷若楚文若西漢咸角然天出萬世之衡軸¶
也後之學者瞽實聾正不守其根而好其枝葉由是日¶
誕月豔蕩而莫返曹劉應楊之徒唱之(曹植劉楨/應璩楊修)沈謝¶
徐庾之徒和之(沈約謝靈運/徐陵庾信)爭柔鬭葩聨組擅繡萬鈞¶
之重爍為錙銖真粹之氣殆將滅矣洎夫子之為也剔¶
<pb:KR4c0020_WYG_025-54b>¶
陳梁亂齊宋抉晉魏瀦其淫波遏其煩聲與周楚西漢¶
相凖的其夐邈髙聳則若鑿太虛而噭萬籟其馳驟怪¶
駭則若仗天策而騎箕尾其首截峻整則若儼鈎陳而¶
界雲漢樞機日月開闔雷電昻昻然神其謀挺其勇握¶
其正以髙視天壤趨入作者之域所謂真粹氣中人也¶
公之詩支而為六家孟郊得其氣熖(劉後村曰孟郊烏/有氣熖謂得杜之)¶
(氣骨/可也)張籍得其簡麗姚合得其清雅賈島得其竒僻杜¶
牧薛能得其豪健陸龜䝉得其贍博(後村曰能非牧比/不可並稱龜蒙之)¶
<pb:KR4c0020_WYG_025-55a>¶
(詩亦非/贍博)皆出公之竒偏爾尚軒軒然自號一家爀世烜¶
俗後人師擬不暇矧合之乎風騷而下唐而上一人而¶
巳是知唐之言詩公之餘波及爾於戲以公之才宜器¶
大任而顛沛冦鹵汩没蠻夷者屯於時耶戾於命耶將¶
天嗜厭代未使斯文大振耶雖道抑當世而澤化後人¶
斯不朽矣因覽公集輒洩其憤以書之¶
　(孫僅字鄰幾汝陽人宋真宗咸平二年進士知浚儀令/厯左諫議大夫知河中府復進給事中有文集五十巻)¶
　　題杜子美别集後　　　　　　　　蘇舜欽¶
<pb:KR4c0020_WYG_025-55b>¶
杜甫本傳云有集六十巻今所存者才二十巻又未經¶
學者編緝古律錯亂前後不倫葢不為近世所尚墜逸¶
過半吁可痛閔也天聖末昌黎韓綜官華下於民間傳¶
得號杜工部别集者凡五百篇予參以舊集削其同者¶
餘三百篇景祐初僑居長安於王緯主簿處又獲一集¶
三本相從復擇得八十餘首皆豪邁哀頓非昔之攻詩¶
者所能依倚以知亦出於斯人之胷中念其亡去甚多¶
意必皆在人間但不落好事家未布耳今以所得雜録¶
<pb:KR4c0020_WYG_025-56a>¶
成一策題曰老杜别集俟尋購僅足當與舊本重編次¶
之又本傳云旅于耒陽永泰二年啗牛肉白酒一夕而¶
卒此詩中乃有大厯三年白帝城放船出瞿塘將適江¶
陵之作及大厯五年追酬髙蜀州見寄舊集亦有大厯¶
二年調玉鼎之句是不卒於永泰史氏誤文也覽者無¶
以此為異景祐(仁宗/年號)某年十二月十五日長安題¶
　　杜工部集序　　　　　　　　　王　洙(翰林/學士)¶
杜甫字子美襄陽人徙河南鞏縣曽祖依藝鞏令祖審¶
<pb:KR4c0020_WYG_025-56b>¶
言膳部員外郎父閑奉天令甫少不羈天寳末獻三大¶
禮賦召試文章授河西尉辭不行改右衛率府胄曹天¶
寳末以家避亂鄜州轉陷賊中至徳二載竄歸鳯翔謁¶
肅宗授左拾遺詔許至鄜迎家明年收京扈從還長安¶
房琯罷相甫上疏論琯有才不宜廢免肅宗怒貶琯邠¶
州刺史出甫為華州司功屬闗輔饑亂棄官之秦州又¶
居成州同谷自負薪採梠餔糒不給遂入蜀卜居成都¶
浣花里復適東川(朱曰公適東川在嚴武鎮/成都之後此四字當删)久之召補¶
<pb:KR4c0020_WYG_025-57a>¶
京兆府功曹以道阻不赴欲如荆楚上元二年聞嚴武¶
鎮成都自閬州挈家往依焉(子美自閬還成都武/再鎮蜀時也此序誤)武歸¶
朝廷甫浮遊左蜀諸郡往來非一武再鎮兩川奏為節¶
度參謀檢校工部員外郎賜緋永泰元年夏武卒郭英¶
乂代武崔旰殺英乂楊子琳柏正(當作貞宋/本避諱)節舉兵攻¶
旰蜀大亂甫逃至梓州亂定歸成都無所依(子美避徐/知道亂入)¶
(梓州崔旰亂後自雲安寓䕫/不復還成都矣此序亦誤)乃泛江遊嘉戎次雲安移¶
居䕫州大厯三年春下峽至荆南又次公安入湖南泝¶
<pb:KR4c0020_WYG_025-57b>¶
㳂湘流遊衡山寓居耒陽嘗至岳廟阻暴水旬日不得¶
食耒陽聶令知之自具舟迎還五月夏一夕醉飽卒年¶
五十九觀甫詩與唐實録猶槩見事跡比新書列傳彼¶
為蹐駁(傳云召試京兆功曹而集有官定後戱贈詩注/云初授河西尉辭改右衛率府胄曹傳云遁赴)¶
(河西謁肅宗於彭原而集有喜逹行在詩注云自京竄/至鳳翔傳云嚴武卒乃遊東蜀依髙適既至而適卒據)¶
(適自東川入朝拜散騎常侍乃卒又集有忠州聞髙常/侍亡詩傳云扁舟下峽未維舟而江陵亂乃游湘衡而)¶
(集有居江陵及公安詩至多傳云永泰二年卒而集有/大厯五年正月追酬髙蜀州詩及别題大厯年者數篇)¶
甫集初六十巻今祕府舊藏通人家所有稱大小集者¶
<pb:KR4c0020_WYG_025-58a>¶
皆亡逸之餘人自編摭非當時第次矣蒐裒中外書凡¶
九十九巻(古本二巻蜀本二十巻集略十五巻樊晃序/小集六巻孫光憲序二十巻鄭文寳序少陵)¶
(集二十巻别題小集二/巻孫僅一巻雜編三巻)除其重複定取千四百有五篇¶
凡古詩三百九十有九近體千有六起太平時終湖南¶
所作視居行之次與歲時為先後分十八巻又别録賦¶
筆雜著二十九篇為二巻合二十巻兹未可謂盡他¶
日有得尚圖(一作/副)益諸寳元(仁宗/年號)二年十月日(鄧氏注/杜而託)¶
(名王原叔猶夫張性著杜/律演義而假名虞集也)¶
<pb:KR4c0020_WYG_025-58b>¶
　(晁公武曰本朝自王原叔以後學者喜觀杜詩世有/為之注者數家率鄙淺可笑有託原叔名者其實非)¶
　(也呉彦髙東山集云今世所注杜詩乃元祐間袐閣/校對黄本鄧忠臣所為鏤板家標題遂以託名王原)¶
　(叔兩王公前後記初無一語及注後記又言如原叔/之能文止作記於後則原叔不注杜詩益可見矣)¶
　　杜工部詩後集序(見臨川/文集)　　　　王安石¶
予考古之詩尤愛杜甫氏作者其詞所從出一莫知窮¶
極而病未能學也世所傳巳多計尚有遺落思得其完¶
而觀之然每一篇出自然人知非人所能為而為之者¶
惟其甫也輙能辯之予之令鄞客有授予古之詩世所¶
<pb:KR4c0020_WYG_025-59a>¶
不傳者二百餘篇觀之予知非人所能為而為之實甫¶
者其文與意之著也然甫之詩其完見於今日自余得¶
之世之學者至乎甫而後為詩不能至要之不知詩焉¶
爾嗚呼詩其難惟有甫哉自洗兵馬下序而次之以示知¶
甫者且用自發焉皇祐(仁宗/年號)壬辰五月日臨川王安石¶
序¶
　(蔡寛夫詩話王原叔本杜詩辭有兩出者多並存於/注至荆公為百家詩選始參考擇其善者定歸一辭)¶
　(王直方詩話編集四家詩以子美為第/一永叔次之退之又次之以太白為下)¶
<pb:KR4c0020_WYG_025-59b>¶
　　後記　　　　　　　　　　　　王　琪(姑蘇/郡守)¶
近世學者爭言杜詩愛之深者至剽掠句語迨所用險¶
字而模畫之沛然自以絶洪流而窮深源矣又人人購¶
其亡逸多或百餘篇少數十句藏弆(音/舉)矜大(前漢陳孟/公傳與人)¶
(尺牘皆藏/弆以為榮)復自以為有得翰林王君原叔尤嗜其詩家¶
素蓄先唐舊集及採袐府名公之室天下士人所有得¶
者悉編次之事具於記於是杜詩無遺矣子美博聞稽¶
古其用事非老儒博士罕知其自出然訛缺久矣後人¶
<pb:KR4c0020_WYG_025-60a>¶
妄改而補之者衆莫之遏也非原叔多得其真為害大¶
矣子美之詩詞有近質者如麻鞋見天子垢膩脚不韈¶
之類所謂轉石於千仞之山勢也學者尤效之而過甚¶
豈逺大者難窺乎然夫子之删詩也至於檜曹小國寺¶
人女子之詩茍中法度咸取而絃歌善言詩者豈拘於¶
人哉原叔雖自編次余病其巻帙之多而未甚布暇日¶
與蘇州進士何君瑑丁君修得原叔家藏及古今諸集¶
聚於郡齋而參考之三月而後巳義有兼通者亦存而¶
<pb:KR4c0020_WYG_025-60b>¶
不敢削閲之者固有淺深也而又呉江邑宰河東裴君¶
煜取以覆視乃益精密遂鏤於板庶廣其傳或俾余序¶
於篇者曰如原叔之能文稱於世止作記於後余竊慕¶
之且余安知子美哉但本末不可闕書故槩舉以附於¶
巻終原叔之文今遷於巻首云嘉祐(仁宗/年號)四年四月望¶
日姑蘇郡守太原王琪後記¶
　(呉郡志嘉祐中王琪以知制誥守郡大修設㕔規模/宏壯假省庫錢數千緡㕔既成漕司不肯除破時方)¶
　(貴杜集人間苦無全書琪家藏本讐校素精即俾公/使庫鏤板印萬本每本為直千錢士人爭買之既償)¶
<pb:KR4c0020_WYG_025-61a>¶
　(省庫羡餘以給公厨洙通考陳氏曰按唐志杜甫集/六十巻小集六巻王  原叔蒐裒中外書合為二十)¶
　(巻王琪君王嘉祐間刻之姑蘇元稹墓誌附二十巻/之末又有遺文九篇治平中太守裴煜刋附集外蜀)¶
　(本大畧相同而以遺文/入正集中則非其舊也)¶
　　成都新刻草堂先生詩碑序　　胡宗愈(知成/都府)¶
草堂先生謂子美也草堂子美之故居因其所居而號¶
之曰草堂先生先生自同谷入蜀遂卜居浣花江上萬¶
里橋之西為草堂以居焉唐史前後牴牾先生至成都¶
之年月不可考其後有寄題草堂詩云經營上元始斷¶
<pb:KR4c0020_WYG_025-61b>¶
手寳應年然則先生之來成都殆上元之初乎嚴武入¶
朝送武之巴西遂如梓州蜀亂乃之閬州將赴荆楚㑹¶
武再鎮两川自閬州挈妻子歸草堂武辟為㕘謀武卒¶
蜀又亂去之東川移居䕫州遂下荆渚泝沅湘上衡山¶
卒於耒陽先生以詩鳴於唐凡出處去就動息勞佚悲¶
歡憂樂忠憤感激好賢惡惡一見於詩讀之可以知其¶
世學士大夫謂之詩史其所游厯好事者隨處刻其詩¶
於石及至成都則闕然先生故居松竹荒凉畧不可記¶
<pb:KR4c0020_WYG_025-62a>¶
丞相吕公(大/防)鎮成都復作草堂於舊址而繪像於其上¶
宗愈假符於此乃録先生詩刻石置於草堂之壁間先¶
生雖去此而其詩之意有在於是者亦附於後庶幾好¶
事者得以考當時去來之跡云元祐(哲宗/年號)庚午資政殿¶
學士中大夫知成都軍府事胡宗愈序¶
　　大雅堂石刻杜詩記　　　　　黄庭堅¶
余常欲盡書杜子美两川䕫峽諸詩刻石藏蜀中丹陵¶
楊素翁英偉人也有俠氣好文喜事粲然向余請從事¶
<pb:KR4c0020_WYG_025-62b>¶
焉又欲作髙屋廣楹庥此石因請名焉余名之曰大雅¶
堂而告之曰由杜子美以來四百餘年斯文委地文章¶
之士随世所能傑出時軰未有升子美之堂者况室家¶
之好耶余嘗欲隨欣然㑹意處箋以數語終日汨沒世¶
俗初不暇給雖然子美詩妙處乃在無意於文夫無意¶
而意已至非廣之以國風雅頌深之以離騷九歌安能¶
咀嚼其意味闖然入其門耶故使後生軰自求之則得¶
之深矣使後之登大雅堂者能以余説而求之則思過¶
<pb:KR4c0020_WYG_025-63a>¶
半矣彼喜穿鑿者弃其大㫖取其發興於所遇林泉人¶
物草木魚蟲以為物物皆有所託如世間商度隠語者¶
則子美之詩委地矣素翁可并刻此於大雅堂中後生¶
可畏安知無渙然氷釋於斯文者乎元符(哲宗/年號)三年九¶
月涪翁書¶
　　増註杜工部詩序　　　　　　　王彦輔¶
唐興承陳隋之遺風浮靡相矜莫崇理致開元之間去¶
雕篆黜浮華稍裁以雅正雖絺(一作/綉)句繪章(唐藝文傳/絺章繪句)¶
<pb:KR4c0020_WYG_025-63b>¶
人得一槩各爭所長如大羮元酒者則薄滋味如孤峯¶
絶岸者則駭廊廟穠華可愛者乏風骨爛然可珍者多¶
玷缺逮至子美之詩周情孔思千彚萬狀茹古涵今無¶
有端涯森嚴昭煥若在武庫見戈㦸布列蕩人耳目非¶
特意語天出尤工於用字故卓然為一代冠而厯世千¶
百膾炙人口予每讀其文竊苦其難曉如義鶻行巨顙¶
拆老拳之句劉夢得初亦疑之後覽石勒傳方知其所¶
自出蓋其引物連類掎摭前事往往而是韓退之謂光¶
<pb:KR4c0020_WYG_025-64a>¶
燄萬丈長而世號為詩史信哉予時漁獵書部嘗妄注¶
緝且十得五六宦遊南北因循中輟投老家居日以無¶
事行樂之暇不度蕪淺既次其韻因舊注惜不忍去搜¶
考所知再加箋釋又不幸病目無與乎簡牘之觀遂命¶
子澂洎孫端仁參夫討繹俾之編綴用償夙志焉耳在¶
昔聖人猶曰有所不知丘蓋闕如顧惟聞見之寡兹所¶
不免但藏篋中以貽來裔非敢示諸博古之君子按鄭¶
文寳少陵集張逸為之序又有蜀本十巻自王原叔内¶
<pb:KR4c0020_WYG_025-64b>¶
相再編定杜集二十巻後姑蘇守王君玉得原叔家藏¶
於蘇州進士何瑑丁修處及今古諸集相與參考乃曰¶
義有兼通者亦存而不敢削故予之所注以蘇本為正¶
云時洪宋八葉政和(徽宗/年號)紀元之三禩下元日序¶
　　杜少陵詩音義序　　　　　　　鄭　卭(閩人/)¶
讀少陵詩如馳騖晉楚之郊以言其髙則鄧林千巖楩¶
楠把梓扶疎摩雲以言其深則溟波萬頃蛟龍黿鼉徜¶
徉排空拭眥極目方且心駭神悸莫知所以若其甄别¶
<pb:KR4c0020_WYG_025-65a>¶
名狀實難為功韓退之推其光焰萬丈長殆謂是矣國¶
家追復祖宗成憲學者以聲律相飭少陵矩範尤為時¶
尚於其淹貫羣書比類賦象渾涵天成竒文險句厭人¶
目力讀者未始不以搜尋訓切為病卭近因與二三友¶
質問爰就隠奥處著為音義至夫人物地理古今傳志¶
咸極討論施之新學不亦可乎紹興(髙宗/年號)改元辛亥長¶
至後五日長樂鄭卭序¶
　(朱文公跋章國華過余山間以所集注杜詩示予其/用力勤矣然其所引東坡事實者非蘇公作聞之長)¶
<pb:KR4c0020_WYG_025-65b>¶
　(老乃閩中鄭卭尚明偽為之所引事皆無根據反用/杜詩見句増減為文而傳以前人名字託為其語至)¶
　(有時世先後顛倒失次者舊嘗考之知其決非蘇公/書也况杜詩佳處有在用事造語之外者惟虛心諷)¶
　(詠乃能見之國華更以余言/求之雖以讀三百篇可也)¶
　　杜工部集後記　　　　　　　　呉　若(通判/建康)¶
右杜集建康府學所刻版也教授劉常今亘初得府帥¶
端明李公本以為善又得撫屬姚令威寛所傳故吏部¶
鮑欽止本較定之末得若本以為無憾焉凡稱樊者樊¶
晃小集也稱晉者開運二年官書本也稱荆者王介甫¶
<pb:KR4c0020_WYG_025-66a>¶
四選也稱宋者宋景文也稱陳者陳無已也稱刋及一¶
作者黄魯直晁以道諸本也雖然子美詩如五糓六牲¶
人皆知味而鮮不為異饌所移故世之出異意為異説¶
以亂杜詩之真者甚多此本雖未必皆得其真然求不¶
為異者也他日有加是正者重刻之此學者之所望也¶
紹興三年六月日¶
　(朱鶴齡曰世所傳杜集若本為最古若字幼海欽宗/朝除大學士上書論李邦彦英敏姦邪被斥見北盟)¶
　(㑹/編)¶
<pb:KR4c0020_WYG_025-66b>¶
　　校定杜工部集序(見東觀/餘論)　　　　李　綱¶
杜詩舊集古律異巻編次失序余嘗有意參訂之特病¶
多事未能也故校書郎武陽黄長睿父博雅好古工文¶
詞尤篤好公之詩乃用東坡之説隨年編纂以古律相¶
參先後始末皆有次第然後子美之出處及少壯老成¶
之作粲然可觀蓋自開元天寳太平全盛之時迄於至¶
徳犬厯干戈亂離之際子美之詩凡千四百四十餘篇¶
其忠義氣節羇旅艱難悲憤無聊一寓於此句法理致¶
<pb:KR4c0020_WYG_025-67a>¶
老而益精時平讀之未見其工迨親更兵火喪亂誦其¶
詞如出乎其時犁然有當於人心然後知為古今絶唱¶
也公之述作行於世者既不多遭亂亡逸加以傳寫謬¶
誤浸失舊文烏三轉而為舄者不可勝數長睿父官洛¶
下與名士大夫遊裒集諸家所藏是正訛舛又得逸詩¶
數十篇㕘於巻中及在袐閣得御府定本校讐益號精¶
宻非行世者之比長睿父没十七年予始見其親校集¶
二十二巻於其家朱黄塗改手蹟如新為之愴然竊歎¶
<pb:KR4c0020_WYG_025-67b>¶
其博學淵識有功於子美之多也方肅宗之怒房琯人¶
無敢言獨子美抗疏救之由是廢斥終身不悔與陽城¶
之救陸贄何異然世罕稱之者殆為詩所掩故耶因序¶
其集而及之使觀者知公遇事不苟非特言語文章妙¶
天下而巳紹興六年丙辰正月朔¶
　(嚴滄浪詩話迎旦東風騎蹇驢決非盛唐人言語今/世俗圖畫以為少陵詩漁隠亦辯其非矣而黄長睿)¶
　(編入杜/集非也)¶
　　編次杜工部詩序　　　　　　　魯　訔¶
<pb:KR4c0020_WYG_025-68a>¶
騷人雅士同知祖尚少陵同欲模楷聲韻同苦其意律¶
深嚴難讀也余謂少陵老人初不事艱澀左隠以病人¶
其平易處有賤夫老婦所可道者至其深純宏妙千古¶
不可追跡則序事穏實立意渾大遇物寫難狀之景紓¶
情出不説之意借古的確感時深逺若江海浩溔(以沼/切大)¶
(水/貎)風雲蕩汨蛟龍黿鼉出没其間而變化莫測風澄雲¶
霽象緯囘薄錯峙偉麗細大無不可觀離而序之次其¶
先後時危平俗媺惡山川夷險風物明晦公之所寓舒¶
<pb:KR4c0020_WYG_025-68b>¶
局皆可槩見如陪公杖屨而遊四方數百年間猶對面¶
語何患於難讀耶名公巨儒譜叙注釋是不一家用意¶
率過異説如蝟余因舊集畧加編次古詩近體一其先¶
後摘諸家之善有考於當時事實及地里歲月與古語¶
之的然者聊注其下若其意律乃詩之六經神㑹意得¶
隨人所到不敢易而言之叙次既倫讀之者如親罹艱¶
棘虎狼之慘為可驚愕目見當時甿庶被削刻轉塗炭¶
為可憫因感公之流徙始而適中而瘁卒至於為少年¶
<pb:KR4c0020_WYG_025-69a>¶
軰侮忽以訖死為可傷也紹興癸酉五月晦日丹丘冷¶
齋魯訔序¶
　　草堂記略　　　　　　　　　趙次公¶
李杜號詩人之雄而白之詩多在於風月草木之間神¶
仙虛無之説亦何補於教化哉惟杜陵野老負王佐之¶
才有意當世而骯髒不偶胸中所藴一切寫之以詩其¶
曰許身一何愚自比稷與契又曰致君堯舜上再使風¶
俗淳此其素願也至其出處每與孔孟合尚憐終南山¶
<pb:KR4c0020_WYG_025-69b>¶
囘首清渭濱則有遲遲去魯之懐勲業頻看鏡行藏獨¶
倚樓則有皇皇得君之意晚依嚴武未愜素心枉駕再¶
顧赴期肯來禮數非不寛也而卒未免於嫌忌致同袍¶
有蜀道難之悲吁可慨夫(次公有杜詩注四十/九巻故録存此記)¶
　　校定集註杜詩序　　　　　　　郭知逹(成都/人)¶
杜少陵詩世號詩史自箋註雜出是非異同多所牴牾¶
致有好事者掇其章句穿鑿傅㑹設為事實託名東坡¶
刋鏤以行欺世售偽有識之士所為浩歎因緝善本得¶
<pb:KR4c0020_WYG_025-70a>¶
王文公(安石/)宋景文公(祁/)豫章黄先生(庭堅/)王原叔(洙/)¶
薛夢符　杜時可(田/)鮑文虎(彪/)師民贍(尹/)趙彦材(次公/)¶
凡九家屬二三士友各隨是非而去取之如假託名氏¶
撰造事實皆刪削不載精其讐校正其訛舛大書鋟版¶
置之郡齋以公其傳庶幾便於觀覽絶去疑誤若少陵¶
出處大節史有本傳及互見諸家之序兹不復云淳熈¶
(孝宗/年號)八年八月日¶
　(嚴滄浪詩話舊蜀本杜詩並無注釋但編年而不分/古近體其間畧有公自注而巳今之豫章庫本以為)¶
<pb:KR4c0020_WYG_025-70b>¶
　(翻鎮江蜀本既入雜註又分古律其編年亦且不同/近南海漕臺刋杜集亦以為摹蜀本雖删去假坡注)¶
　(尚冇王原叔以下九家而趙注比他本最詳皆非蜀/舊本也  通考陳氏曰世有稱東坡杜詩故事者隨)¶
　(事造文一一牽合而皆不言其所出且其詞氣首末/如出一口蓋妄人依託以欺亂流俗者書坊輙勦入)¶
　(集註中殊敗人意蜀人郭知逹所集九家註獨削去/之福清曾噩子肅刻板五羊漕司字大宜老最為善)¶
　(本/)¶
　　杜工部草堂詩箋跋　　　　　　蔡夢弼¶
少陵先生博極羣書馳騁今古周行萬里觀覽謳謠發¶
為歌詩奮乎國風雅頌不作之後比興發於真機美刺¶
<pb:KR4c0020_WYG_025-71a>¶
該夫衆體自唐迄今餘五百年為詩學宗師家傳而人¶
誦之國家肇造以來設科取士詞賦之餘繼之以詩主¶
司多取是詩命題惜乎世本訛舛訓釋紕繆有識恨焉¶
夢弼因博求唐宋諸本杜詩十門聚而閲之重復參校¶
仍用嘉興魯氏編次其歲月之先後以為定本於本文¶
各句之下先正其字之異同次審其音之反切方舉作¶
詩之義以釋之復引經子史傳記以證其用事之所從¶
出離為若干巻目曰草堂詩箋嘗㕘以蜀石碑及諸儒¶
<pb:KR4c0020_WYG_025-71b>¶
定本各因其實以條紀之凡諸家義訓皆採録集中而¶
舊徳碩儒間有一二説者亦两存之以俟博識之決擇¶
是集之行俾得之者手披目覽口誦心惟不勞思索而¶
昭然義見更無纎毫凝滯如親聆少陵之謦欬而熟覩¶
其眉宇豈不快哉宋嘉泰(寧宗/年號)甲子正月建安三峯東¶
塾蔡夢弼𫝊卿謹識¶
　(據原序所校本文則取之唐樊晃本晉開運間官本/歐陽公蘇子瞻宋子京陳無巳黄魯直其刋正同異)¶
　(則取之王原叔張文潛蔡君謨晁以道及唐之顧陶/本其採輯諸説則用宋次道崔徳符鮑欽止王禹玉)¶
<pb:KR4c0020_WYG_025-72a>¶
　(王深父薛夢符薛倉舒蔡天啟蔡致遠蔡伯世及徐/居仁謝任伯吕祖謙髙元之趙子櫟趙次翁杜修可)¶
　(杜立之師古師民瞻云近世所行編年/千家注多所疎畧又非蔡氏原本矣)¶
　　杜詩舉隅序　　　　　(明初人/)宋　濓¶
詩三百篇上自公卿大夫下至賤𨽻小人婦人女子莫¶
不有作而其託於六義者深逺𤣥奥卒有未易釋者故¶
序詩之人各述其作者之意復分章析句以盡其精微¶
至於東山一篇序之尤詳且謂一章言其完二章言其¶
思三章言其室家之望女四章樂男女之得及時一覽¶
<pb:KR4c0020_WYG_025-72b>¶
之頃綱提領挈不待註釋而其大㫖煥然昭明矣嗚呼¶
此豈非後世訓詩者之楷式乎杜子美詩實取法三百¶
篇有類國風者有類雅頌者雖長篇短韻變化不齊體¶
段之分明脉絡之聨屬誠有不可紊者註者無慮數百¶
家奈何不爾之思務穿鑿者謂一字皆有所出泛引經¶
史巧為傅㑹楦釀而叢脞騁新竒者稱其一飯不忘君¶
發為言辭無非忠國愛君之意至於率爾咏懐之作亦¶
必遷就而為説説者雖多不出于彼則入于此子美之¶
<pb:KR4c0020_WYG_025-73a>¶
詩不白於世者五百年矣近代廬陵劉氏頗患之通集¶
所事實别見篇後固無繳繞猥雜之病未免輕加批抹¶
如醉翁寱語終不能了了其視二者相去何逺哉㑹稽¶
俞先生季淵(名漸别/號黙翁)以卓絶之識脱畧衆説獨法序詩¶
者之意各析章句具舉衆義於是粲然可觀有不假辭¶
説而自明嗚呼釋子美詩者至是可以無遺憾矣抑予¶
聞古人註書往往託之以自見賢相逐而離騷解權臣¶
專而衍義作何莫不由於斯先生開慶巳未進士出典¶
<pb:KR4c0020_WYG_025-73b>¶
方州入司六察其冰檗之操諒直之風凛然白於朝著¶
不幸宗社巳屋徘徊於殘山剩水間無以寄其罔極之¶
思其意以為忠君之言隨寓而發者唯子美之詩則然¶
於是假之以洩其胸中之耿耿久而成編名之曰杜詩¶
舉隅觀其書則其志之悲從可知矣先生既沒其𤣥孫¶
安塞丞欽將鍥諸梓來求序文甚力因不辭而為之書¶
　(採唐宋序杜得一十六篇有闗作者源流故並收編/末若論詩之詳確前莫善於元微之論註之精當後)¶
　(莫過於宋景濓此外序文/非輕重所係故槩削不存)¶
<pb:KR4c0020_WYG_025-74a>¶
　　東屯髙齋記(續刻/)　　　　　　陸　游¶
少陵先生晚遊䕫州愛其山川不忍去三徙舎皆名髙¶
齋其詩曰次水門者白帝城之髙齋也曰依藥餌者瀼¶
西之髙齋也日見一川者東屯之髙齋也故又曰髙齋¶
非一處予至䕫數月弔先生之遺跡則白帝城已廢為¶
丘墟百有餘年自城郭府寺父老無知其處者况所謂¶
髙齋乎瀼西蓋今䕫府治所畫為阡陌裂為坊市髙齋¶
尤不可識獨東屯有李氏者居已數世上距少陵財三¶
<pb:KR4c0020_WYG_025-74b>¶
易主大厯中故劵猶在而髙齋負山帶谿氣象良是李¶
氏業進士名襄因郡博士雍君大椿屬予記之予太息¶
曰少陵天下士也遭遇明皇肅宗官爵雖不尊顯而見¶
知實深蓋嘗慨然以稷卨自許及落魄巴蜀感漢昭烈¶
帝諸葛丞相之事屢見於詩頓挫悲壯反覆動人其規¶
模志意豈小哉然去國寖久諸公故人熟睨其窮無肯¶
出力以至䕫客於栢中丞嚴明府之間如九尺丈夫俛¶
首居小屋下思一吐氣而不可得予讀其詩至小臣議¶
<pb:KR4c0020_WYG_025-75a>¶
論絶老病客殊方之句未嘗不流涕也嗟夫辭之悲乃¶
至是乎荆卿之歌阮嗣宗之哭不加於此矣少陵非區¶
區於仕進者不勝愛君憂國之心思少出所學以佐天¶
子興貞觀開元之治而身愈老命愈蹇坎壈且死則其¶
悲至此亦無足恠也今李君初不踐通塞榮辱之機讀¶
書絃歌忽焉忘老無少陵之憂而有其髙少陵家東屯¶
不浹歲而君數世居之使死者復生予未知少陵自謂¶
與君孰得失也若予者仕不能無媿於義退又無地可¶
<pb:KR4c0020_WYG_025-75b>¶
耕是直有慕於李君耳故樂與為之記乾道七年四月¶
十日記¶
　　杜詩學引　　　　　　　(元人/)元好問¶
杜詩注六七十家發明隠奥不可謂無功至於鑿空架¶
虛旁引曲證鱗雜米鹽反為蕪累者亦多矣蜀人趙次¶
公作證誤所得頗多而託名于東坡者為最妄竊嘗謂¶
子美之妙釋氏所謂學至于無學者耳今觀其詩如元¶
氣淋漓隨物賦形如三江五湖合而為海浩浩瀚瀚無¶
<pb:KR4c0020_WYG_025-76a>¶
有涯矣如祥光慶雲千變萬化不可名狀固學者之所¶
以動心而駭目及讀之熟求之深含咀之久則九經百¶
氏古今精華所以膏潤其筆端者猶可彷彿其餘韻也¶
夫金屑丹砂芝术參桂識者例能指名之至于合而為¶
劑其君臣佐使之互用甘苦酸鹽之相入有不可復以¶
金屑丹砂芝术參桂名之者矣故謂杜詩為無一字無¶
來處亦可也謂不從古人中來亦可也前人論子美用¶
故事有著鹽水中之喻固善矣但未知九方臯之相馬¶
<pb:KR4c0020_WYG_025-76b>¶
得天機于滅没存亡之間物色牝牡人所共知者為可¶
畧耳近世唯山谷最知子美而山谷未嘗注杜詩試取¶
大雅堂記讀之則知此翁注杜詩已竟此但可為知者¶
道也乙酉之夏自京師還閒居崧山因録先東巖君所¶
教與聞之師友之閒者為一書名曰杜詩學子美之傳¶
誌年譜及唐以來論子美者在焉候兒子軰可與言當¶
以告之不敢以示人也六月十一日河南元好問引¶
　　重修瀼西草堂記　　　　　　　陳文燭(玉叔/)¶
<pb:KR4c0020_WYG_025-77a>¶
先生當天寳亂後厯秦隴至成都經三峽而寓於䕫門¶
其居三徙有客堂有東屯而瀼西尤著地多平曠田可¶
水稻先生出峽即易其主而所手書劵宋元間得而珍¶
之後日荒圯萬厯改元䕫州郭君棐訪遺址檄奉節令¶
羅繡藻新祠事肖先生像太守有記述而又請予碑焉¶
予奉天子璽書宣教化例得旌揚古今忠義之士徘徊¶
祠下不覺泫然也先生﨑嶇入蜀久客於䕫逆旅之中¶
經構此堂有足悲者而史稱先生挺節不汚所為詩歌¶
<pb:KR4c0020_WYG_025-77b>¶
善陳時事千彚萬狀兼而有之忠君憂國每飯不忘當¶
時韓退之髙其文章光𦦨至長萬丈也真知言矣語曰¶
生無一日歡死有萬世名先生之謂乎先生襄陽人與¶
孟浩然友善襄陽舊有孟亭不存而峴山祠先生者亦¶
荒今瀼西更新比於同谷浣花可謂無闗世教哉予為¶
迎送神曲使歌以祀其詞曰昔飄零兮流寓歎遷次兮¶
朝暮側身來兮參差於舊路(右迎/神曲)三年飽兮煙霧千載¶
驚兮香炷尚轉蓬兮山靈其呵䕶(右送/神曲)¶
<pb:KR4c0020_WYG_025-78a>¶
　(萬厯間陳公文燭督學四川記少陵草堂者凡三處/花溪之草堂本吕汲公所建明蜀獻王修復之歲久)¶
　(頺圯而重結茅堂題曰乾坤一草亭若瀼西草堂則/陸放翁訪其遺跡而不得者至是則新闢草堂又有)¶
　(牛頭山屬今潼川即唐梓州境山在郭門外少陵嘗/登其上所云五載客屬郡一年居梓州是已郡守張)¶
　(輝南為堂於山上陳公皆為之記功又陜西華隂/縣有少陵祠堂當時曽為華州司  至今祀之)¶
　　杜工部草堂記　　　　　　　　左　峴¶
嗚呼杜少陵當天寳之亂干戈騷屑間闗秦隴﨑嶇巴¶
蜀於成都浣花里種竹植樹結廬枕江縱酒賦詩與田¶
父野老相狎侮彼其心曷嘗須臾忘故國哉思家宵立¶
<pb:KR4c0020_WYG_025-78b>¶
憶弟晝眠憂盗賊縱横睠懐宗國而每飯不忍忘君一¶
篇之中三致意焉千載而下讀之者有餘悲也考公於¶
肅宗乾元二年巳亥十二月自同谷入蜀至成都依成¶
都尹裴冕以居至次年改元上元元年庚子是歲始營¶
草堂嘗間至新津青城而三月李光豳已代冕所謂主¶
人為卜林塘者非必盡出於冕也王司馬擕營茅屋資¶
相訪則曰憂我營茅棟擕錢過野橋王録事許草堂資¶
不到則曰為嗔王録事不寄草堂資蓋其旅次未安資¶
<pb:KR4c0020_WYG_025-79a>¶
斧不快而經始之艱且劬也如此時公先寓居草堂寺¶
中髙適寄詩所謂傳道招提客詩書自討論者是也上¶
元二年辛丑以嚴武為成都尹竹裡行厨花邉立馬自¶
此逢迎得有主人堂垂成于次年改元寳應元年壬寅¶
而是年建巳月乙夘上皇崩丁夘肅宗崩秋七月嚴武¶
召還為二聖山陵橋道使公送至綿州未幾徐知道亂¶
遂入梓州冬復歸成都迎家至梓冬十一月往射洪縣¶
南之通泉縣時嚴武入朝遂遊東川依髙適而公巳去¶
<pb:KR4c0020_WYG_025-79b>¶
草堂矣代宗廣徳元年癸夘自梓往祭房相國于閬州¶
是年除京兆功曹道阻不赴二年甲辰春復自梓往閬¶
嚴武代髙適為節度使再鎮蜀春晚遂歸成都六月在¶
武幕中武表為節度參謀檢校工部員外郎幕中多不¶
合意故有晚晴懐西郭茅舎之作至次年改元永泰乙¶
已即辭幕府歸浣花溪草堂四月嚴武卒郭英乂代武¶
英乂武人粗暴無能刺謁公流落劍外無所依即于五¶
月舎草堂南下自戎州渝州旋寓居雲安䕫州矣是時¶
<pb:KR4c0020_WYG_025-80a>¶
公雖在蜀巳七載而居草堂者不過三四歲又此三四¶
歲之中經營卜築巳費其太半及斷手於寳應年而是¶
秋即在梓閬間往來梓閬幾三載公詩所謂三年奔走¶
空皮骨者也及武再鎮留院中半年歸浣溪不逾時即¶
離之而去巳然公雖流離困頓自成都往梓閬復往雲¶
安䕫州而并州故鄉之感時刻厪于懐遣弟占歸檢校¶
草堂則曰東林竹影薄臘月更須栽寄題草堂則曰為¶
念四小松蔓草易拘纒送韋郎歸成都則曰為問南溪¶
<pb:KR4c0020_WYG_025-80b>¶
竹抽稍合過墻懐錦水居止則曰雪嶺界天白錦城曛¶
日黄形諸篇什其惓惓不忘如此公卜居浣花里地名¶
百花潭與草堂寺相近因名草堂今寺與堂相近疑恐¶
非舊址然卜居詩有曰浣花溪水水西頭狂夫詩有曰¶
萬里橋西一草堂百花潭水即滄浪堂成詩背郭堂成¶
䕃白茅出郊詩時出碧鷄坊西郊向草堂懐居詩萬里¶
橋南宅百花潭北莊讀其詩弔望其山川里居而草堂¶
背成都郭在西郊外萬里橋南百花潭北浣花水西厯¶
<pb:KR4c0020_WYG_025-81a>¶
厯如舊公當日歸草堂時出西郊自南郭而言之則草¶
堂在萬里橋西自西郭而言之則草堂在萬里橋南故¶
互文曰橋西橋南也明皇使呉道子繪蜀道圖歸索其¶
畫曰無有盡在臣腹中及明皇入蜀而所過山川城邑¶
無不按圖悉肖今去公千載陵谷幾變遷而江邨白沙之¶
路竹翠椒丹橘刺藤梢雖其一草一木亦盡態極容形¶
于楮上有公詩即草堂如見余竊怪楊升菴修全蜀藝¶
文志而于杜詩寥寥止數首夫以杜之九鑽巴火三蟄¶
<pb:KR4c0020_WYG_025-81b>¶
楚雷其太半所作豈獨為瞿塘岷峨生色乃多抑而不¶
載黄魯直在涪州盡書子美䕫州之詩而刻之于石壁¶
世有君子當同是心也¶
　故友左君湘南登康熈庚戌科進士初任龍巖令後¶
　補蜀之威州故于蜀中形勝古迹多留意焉再知陳¶
　州陞部郎見余注杜囑之曰少陵千載詩宗註家林¶
　立往往彼此譏彈子箋此集恐具目者且四面而環¶
　攻之矣後衡文東粤振拔孤寒髙出從前學使歸里¶
<pb:KR4c0020_WYG_025-82a>¶
　時克捐餘資以佐剞劂之不逮此書告成甫寓目而¶
　旋逝世噫表韻事於先賢撫遺文而歎息草堂一記¶
　考據精詳真堪流傳藝苑矣　　歲在甲申菊月兆¶
　鰲附記¶
　¶
　¶
　¶
　¶
<pb:KR4c0020_WYG_025-82b>¶
　¶
　¶
　¶
　¶
　¶
　¶
　¶
　杜詩詳註巻二十五¶
