# -*- mode: mandoku-view; -*-
#+TITLE: 杜詩詳註
#+DATE: 2015-08-24 23:46:28.112881
#+PROPERTY: ID KR4c0020
#+PROPERTY: BASEEDITION WYG    
#+PROPERTY: JUAN 卷二十四
<pb:KR4c0020_WYG_024-1a>¶
欽定四庫全書¶
　杜詩詳註巻二十四¶
　　　　　　　　　　翰林院編修仇兆鰲撰¶
　　進三大禮賦表(朱注唐祀南郊即祠太清宫太廟/謂之三大禮  舊書文苑本傳天)¶
　　(寳末獻三大禮賦廟新唐書本傳天寳十三載𤣥/宗朝獻太清宫饗  及郊甫奏賦三篇  魯訔曰)¶
　　(公奏三大禮賦史集皆云十三載獻黄鶴曰舊書/𤣥宗紀十載正月乙酉朔壬辰朝  太清宫癸已)¶
　　(朝享太廟甲午有事於南郊朝享太廟賦曰壬辰/既格於道祖乘輿即以是日致齋於九室有事於)¶
　　(南郊賦曰二之日朝廟之禮既畢與舊書甲子俱/合則為十載獻賦明矣  趙子櫟年譜考明皇紀)¶
<pb:KR4c0020_WYG_024-1b>¶
　　(十三載二月癸酉朝獻太清宫甲戌親享太廟未/嘗有事南郊當以舊書為正  鰲按丘濬謂古者)¶
　　(有事於郊必先告祖廟以配天享侑之意盖行告/祭之禮非大享也唐時太清太廟南郊三大禮並)¶
　　(行盖非/古矣)¶
臣甫言臣生長(子兩/切)陛下淳樸之俗行四十載(上/聲)矣(公/生)¶
(於先天元年至天/寳十載為四十嵗)與麋鹿同羣而處(上/聲)浪跡於(從吴本/别本無)¶
(於/字)陛下豐草長林實自弱冠(去/聲)之年矣(開元十年公方/二十嵗是年北)¶
(遊晋地南遊吴/越故曰浪跡)豈九州牧伯不嵗貢豪俊於外(唐選舉/志毎嵗)¶
(仲冬州縣館監舉其/成者貢之尚書省)豈陛下明詔不仄席思賢於中哉¶
<pb:KR4c0020_WYG_024-2a>¶
(天寳六年詔天下有一藝詣輦下講徳論屢下明詔/舉賢良後漢逸民傳光武側席幽人求之若不及)臣¶
之愚頑靜無所取以此知分(音/問)沉埋盛時不敢依違不¶
敢激訐(一作/訴)默(一無/默字)以漁樵之樂(音/洛)自遣而已頃者賣¶
藥都市寄食友朋(從呉本韓天寳中公旅食於京華口/神仙傳  康伯体賣藥洛陽市中)¶
(不貳價敏孔叢子臣/學行不  寄食於趙)竊慕堯翁擊壤之謳適遇國家郊¶
廟之禮不覺手足蹈舞形於篇章潄吮甘液游泳和氣¶
聲韻寖廣巻軸斯存抑亦古詩之流(西都賦序今之/賦者古詩之流)希¶
乎述者之意(禮記樂記述/者之謂明)然詞理野質終不足以拂天¶
<pb:KR4c0020_WYG_024-2b>¶
聴之崇高配史籍以永久恐倐先狗馬遺恨九原(列女/傳梁)¶
(寡高行曰妾夫早/死先犬馬填溝壑)臣謹稽首投延恩匭獻納上(上/聲)表(舊/書)¶
(則天臨朝欲收人望垂拱初令鎔銅為匭四面置門各/依方色共為一室東面名曰延恩匭上賦頌及許求官)¶
(爵者封/表投之)進明主朝(音/潮)獻太清宫朝享太廟有事於南郊¶
等三賦以聞臣甫誠惶誠恐頓首頓首謹言¶
　　朝獻太清宫賦(太眞經三清之間各有正位聖登/玉清真登上清仙登太清太清有)¶
　　(太清宫殿極唐㑹要太清宮薦享聖祖𤣥元皇帝/奏混成紫  之樂  通鑑天寳八載五月太白山)¶
　　(人李渾等上言見神人言金仙洞有玉板石記聖/主福壽之徴命御史王珙入仙遊谷求而獲之九)¶
<pb:KR4c0020_WYG_024-3a>¶
　　(月謁太清宮九載十月太白山人王𤣥翼上言見/𤣥元皇帝言寳仙洞有妙寳真符命刑部尚書張)¶
　　(均等往求得之時上崇道教慕長生故所在爭言/符瑞羣臣表賀無虛日十載春正月壬辰上朝獻)¶
　　(太清宫癸已朝享太廟/甲午合祭天地於南郊)¶
冬十有(去/聲)一月天子既納處(上/聲)士之議承漢繼周革弊¶
用古勒崇揚休明年孟陬将攄大禮以相籍(當作/藉)越彞¶
倫而莫儔歴良辰而戒吉分祀事而孔修營室主夫(音/扶)¶
(下/同)宗廟乗(去/聲)輿備乎冕裘甲子王以昧爽春寒薄而清¶
浮虚閶闔逗蚩尤張猛馬出騰虬捎熒惑墮旄頭風伯¶
<pb:KR4c0020_WYG_024-3b>¶
扶道雷公挾輈通天台之雙闕警溟漲之十洲浩刦礨¶
砢萬仙颼飀歘臻於長樂(音/洛)之舍嵬入乎崑崙之丘(此/叙)¶
(往朝獻時路次儀衛之盛古先述舊冬事乃追原肇祀/之由革弊罷周隋之後用  訪周漢之裔閶闔殿門也)¶
(蚩尤旗幟也猛馬後騎也騰虬御馬也梢熒惑向南行/墮旄頭肅前驅扶道挾輈扈蹕多人雙闕十洲遥望廟)¶
(景浩刦謂堦級萬仙指從官長樂崑崙比太清宫也崔/東方朔設難今之處士  通鑑天寳九載八月處士)¶
(昌上言國家宜承周漢以土代火周隋皆閏位不當以/其子孫為二王後事下公卿集議集賢殿學士衛包言)¶
(集議之夜四星聚於尾天意昭然上乃命求殷周漢後/為三恪廢韓介酅公注韓元魏後介周後酅隋後  論)¶
(語其或繼周者鴻嵇紹疏革往弊者則政不爽要相如/河東賦勒崇垂    詩對揚王林  梁元帝纂  正月)¶
<pb:KR4c0020_WYG_024-4a>¶
(為孟陬記月今注孟春者日月會於陬訾斗建寅之辰/  攄舒也  記大禮與天地同節  藉乃蹈藉之藉)¶
(書彛倫攸叙此謂親行祭禮也斯禮最大故曰莫儔定/楚辭吉日兮良辰  詩祀事孔明  爾雅營室謂之)¶
(詩箋定昏中而正於是可以營建宫室故謂之營室定/昏中而正謂小雪時史天官書營室謂清廟嵗星  蔡)¶
(邕獨斷天子至尊不敢褻瀆言之故託於乗輿也東都/賦損乗輿之服御  周禮王祀昊天上帝則服大裘而)¶
(冕謝朓詩裘冕類禋郊琳書甲子昧爽抱漢成帝紀陽/朔元年二月春寒  陳  書凌厲清浮  朴子清𤣥剖)¶
(而上浮車楚辭倚閶闔而望余注天門也尤韓非子黄/帝駕象  異方並轂蚩尤居前羽獵賦蚩  並轂按星)¶
(有蚩尤旗故借用之而劉義恭白馬賦氣猛聲烈熒曹/毗馬射賦状若騰虬  登紫霄  春秋緯文耀鈎  惑)¶
(位南方禮失則罰出羽獵賦熒惑司命天弧發射街晉/天文志昴七星天之耳也又為旄頭昴畢間為天  天)¶
<pb:KR4c0020_WYG_024-4b>¶
(子出旄頭䍐罼前驅此其義也道韓非子黄帝合鬼神/於太山之上風伯進掃雨師灑  楚辭注飛廉風伯也)¶
(穎呉越春秋歐冶子作劍雷公擊槖蛟龍捧爐雲左傳/  考叔挾輈以走注輈車轅也  天台賦雙闕  竦以)¶
(夾路三謝靈運詩溟漲無端倪洲隋虞茂和詩十洲雲/霧起  山波浪高東方朔有十  記  度人經惟有元)¶
(始浩刦之家部制我界廣韻浩刦宫殿大階級也杜田/云俗謂墖級為刼  説文礨砢衆石貌上林賦水玉磊)¶
(砢集韻磊或作礌又作礨颼酉陽雜俎仙官二萬四千/  呉都賦與風䬙颺䬀瀏  飀  歘忽也  漢武故事)¶
(上起建章未央長樂三宮皆輦道相屬懸棟飛閣不由/徑賂  穆天子傳天子升於崑崙之丘以觀黄帝之宫)¶
太一奉引庖犧在(從文粹/一作左)右堯歩舜趨禹馳湯驟鬱閟¶
宫之嵂(音/律)崒(音/萃)拆(一作/坼)元氣以經構斷紫雲而竦牆撫¶
<pb:KR4c0020_WYG_024-5a>¶
流沙而承霤紛隳珠而陷碧(恐當/作璧)㸌(音/酷)波錦而浪繡森¶
青㝠而欲雨赩(興逆/切)光炯而初晝(此記將朝獻時入廟/肅雍之象  太乙導)¶
(車者庖犧視牲也歩趨馳驟升降合節閟宫經構廟制/尊嚴也紫雲流沙想聖祖遺跡珠碧錦繡見陳設輝煌)¶
(青㝠言宫庭深䆳光炯言廟宇軒昻巡漢郊祀志天神/貴者曰太一太一佐曰五帝崔駰東  賦駕太一之象)¶
(車引前漢郊祀志禮月之夕奉引復迷章昭注奉引前/導  車漢官儀大駕則公卿奉引注奉引謂引道者)¶
(律厯志庖犠氏繼天而王為百王先首徳始於木故為/帝太昊作網罟以田漁取犧牲故天下號曰庖犠氏)¶
(後漢書三五歩驟優劣殊軌注引緯書云三皇歩五帝/驟三王馳五霸蹶七雄僵  詩閟官有侐  相如子虚)¶
(賦隆崇嵂崒關魯靈光殿賦含元氣之烟煴宣史記老/子出函谷關  令尹喜望有紫氣漢武故事  帝祠甘)¶
<pb:KR4c0020_WYG_024-5b>¶
(泉紫雲從西北來散於殿前通鑑天寳十三載正月太/清宫奏學士李琪見𤣥元皇帝乗紫雲告以國祚延昌)¶
(本後漢李固傳舜食則見堯於羹坐則見堯於墻竦牆/  此  列仙傳老子為關今尹喜著書與俱之流沙之)¶
(西珠説文霤屋水流也若束晳集語採素壁於層山探/圓  於重泉  西都賦  摛錦而布繡  青㝠見楚辭)¶
(也景福殿賦菡蓞赩翕注赩大赤色/    江淹神女賦日炯炯而舒光)於是翠㽔俄的藻¶
藉舒就祝融擲火以焚香溪女捧盤而盥潄羣有司之¶
望幸辯名物之難䆒瓊漿自閒(去/聲)於粢盛(平/聲)羽客先來¶
於介胄(此記在廟時執事備物之䖍/初臨祝融以下官司夙給也)　(翠㽔二句天子/南都賦望翠華)¶
(兮葳蕤大説文的明也徐鍇曰其光的然也注周禮典/瑞王搢  圭執鎭圭繅藉五采五就以朝日  繅有五)¶
<pb:KR4c0020_WYG_024-6a>¶
(采文所以藉玉繅讀為藻率之藻五就五匝也一匝為/一就記雜義藻三采六等注薦玉者以朱白蒼畫之再)¶
(行左傳注藻率以韋為之所以藉玉注左傳顓頊氏有/子曰犁為祝融注犁明貌火正也吕  祝融社稷五祀)¶
(之官二李賀綠章封事溪女浣花乗白雲馮班曰道書/有十  溪女即十二隂神朱注道教靈驗記陵州天師)¶
(井有十二玉女乃地下隂神豈玉女即溪女耶今按呉/均續齊諧記有青溪神女事  記雞初鳴咸盥潄  史)¶
(記觀名山神祠所以望幸也女周禮小宗伯毛六牲辯/其名物而頒之於五官  神  賦難以測䆒  楚辭革)¶
(酌既陳有瓊漿些羽左傳潔粢豐盛乍羽客即楚辭羽/人齊袁彖遊仙詩  客宴瑤宫旌葢  舒設  曲禮介)¶
(胄有不可/犯之色)爍聖祖之儲祉敬雲孫而及此詔軒轅使合¶
符敕王喬以視履積昭感於嗣續棐(一作/匪)正辭於祝史¶
<pb:KR4c0020_WYG_024-6b>¶
若肸蠁而有憑肅風飈而乍起揚流蘇於浮柱金英霏¶
而波靡擬雜珮於曾(音/層)巔芝(文粹作芝/一作孔)蓋欹以颯纚(音/史)¶
中漎漎以回復外蕭蕭而未已(此乃顒望神靈有洋洋/如在之意  合符視履)¶
(盻其至也昭感正辭達帝誠也肸蠁以下求諸上下前/後冀神之我享也用一若字作如許摩擬不盡之詞)¶
(吕注唐𤣥宗紀天寳二年加號𤣥元皇帝曰大聖祖改/西京𤣥元宫曰太清宫八載朝謁太清宫加𤣥元皇帝)¶
(號曰聖祖大道𤣥元皇帝恩後漢邊讓章華賦承聖祖/之洪澤  封禪文上帝垂  儲社将以慶成  爾雅𤣥)¶
(孫之子為來孫來孫之子為晜孫晜孫之子為仍孫仍/孫之子為雲孫敬雲孫言雲孫致敬也  帝王世紀黄)¶
(帝姓公孫名軒轅北逐葷粥合符釡山而邑於涿鹿之/阿  王喬飛舄以朝尚方診視其履見詩注  後漢梁)¶
<pb:KR4c0020_WYG_024-7a>¶
(皇后詔深思嗣續之福舄書天棐忱辭左傳祝史正辭/信也  子虛賦肸蠁布  蜀都賦景福肸蠁之興作注)¶
(肸蠁濕生蟲蚊類言大福之興如此蟲羣飛而多也英/北征賦風飈發以漂遥兮楚辭衝飈起兮水揚波孫)¶
(曰迴風自下而上曰猋餙東京賦飛流蘇之騷殺注流/蘇五綵毛雜之以為馬  而垂之續漢書駙馬赤珥流)¶
(蘇摯虞決疑要注凡下垂為蘇海録流蘇即盤線繪繡/之毬又析羽為蘇  甘泉賦抗浮柱之飛榱  抱朴子)¶
(咀吸金英學道録夏禹撰眞靈之𤣥要集天官之寳書/封以金英之函檢以玉都之印  南都賦風靡雲披上)¶
(林賦應風披靡驪詩雜珮以贈之葩謝靈運詩築觀基/曽巔  西京賦  駕四鹿芝葢九  註以芝為葢也阮)¶
(籍清思賦折丹木以蔽陽竦芝葢之三重楚辭孔葢兮翠/旌注司命以孔雀之翅為車葢翡翠之羽為旌旗  西)¶
(都賦奮長袖之颯纚正字通颯纚言舞袖輕颺也漢甘/泉賦風漎漎而扶轄兮  西京賦乃返斾而回復  樂)¶
<pb:KR4c0020_WYG_024-7b>¶
(歌𤣥精之氣回復此都玩别賦風蕭/蕭而異響  嘯賦遺餘  而未巳)上穆然注道為(去/聲)¶
身覺天傾耳陳僭號於五代復戰國於千祀曰嗚呼昔¶
蒼生纒孟徳之禍為仲逹所愚鑿齒其俗窫窳其孤赤¶
烏高飛不肯止其屋黄龍哮吼不肯負其圗伊神器臬¶
兀而小人呴喻(雲俱/切)厯紀大破創痍未蘇尚攫挐(乃遐/切)¶
於呉蜀又顛躓(陟利切/一作蹶)於羯胡縱羣雄之發憤(一作/&KR0008;)誰¶
一統於亨衢在拓拔與宇文豈風塵之不殊(一作/雜)比(必/意)¶
(切/)聰廆及堅特渾貔豹而齊驅愁隂鬼嘯落日梟呼各¶
<pb:KR4c0020_WYG_024-8a>¶
擁兵甲俱稱國都且耕且戰何有何無(此下兩叚代為𤣥/宗陳意葢據祝辭)¶
(而敷暢之也此言列朝之亂禍極生民見望治之已久/  五代謂宋齊梁陳隋戰國比南北朝侵伐自魏晉以)¶
(詐力取國故呉蜀方平五胡兢起十六國紛爭而四百/餘年之殺運熾矣  甘泉賦天子穆然  記傾耳而聴)¶
(之子漢書揚雄傳贊春秋呉楚之君僭號稱王詩孔叢/子  魚生於戰國之世長於兵戎之間  謝瞻  恵心)¶
(奮千祀豕孟徳曹操字仲達司馬懿字與長楊賦昔有李善/强秦封  其土窫窳其民鑿齒之徒相  磨牙而爭之)¶
(曰淮南子注堯之時窫窳封豕鑿齒皆為人害窫窳類/貙虎爪食人鑿齒齒長五尺似鑿亦食人  史周紀武)¶
(王渡河有火自上復於下至於王屋流為烏其色赤其/聲魄云注王屋王所居屋流行也烏有孝名武王卒父)¶
(大業故烏瑞臻赤者周之正色以孫氏瑞應圗黄帝廵/省過洛河龍負圗出赤文緑字  授帝帝堯即位坐河)¶
<pb:KR4c0020_WYG_024-8b>¶
(渚之濱神龍赤色負而至神歸藏黄帝作棡皷之曲八/曰熊羆哮吼  老子天下  器不可為也  易困於葛)¶
(藟於臲卼兒王褒頌是以呴喻受之應劭曰呴喻和悦/貌  前漢  寛傳厯紀壊廢  季布傳創痍未瘳  揚)¶
(雄解嘲攫挐者亡默默者存魯靈光殿賦奔虎攫挐以/梁倚李注攫挐相搏持也  干寳晉紀論夷呉蜀之壘)¶
(垣種抱朴子慮中道之顛躓霽國䇿顛蹶之請蜂石勒東/羯  并氐羌匈奴卑鮮為五胡  辯亡論羣雄  駭)¶
(都賦赫然發憤統漢武帝詔令中外一統公羊傳何言/乎王正月大一  也  易何天之衢亨  北史後魏拓)¶
(跋氏祚傳十六主分而為東西魏後周宇文氏祚傳五/主禪位於隋  答賓戲彼皆躡風塵之㑹履顛沛之勢)¶
(慕晉載記劉聰字元明以永嘉四年僭即皇帝位前燕/  容廆封燕王在位四十九年及&KR1471;僭號偽諡武宣皇)¶
(帝前秦苻堅字永固以升平元年僭稱大秦天王蜀李/特字元休起流人據蜀其子雄僭位追諡景皇帝  上)¶
<pb:KR4c0020_WYG_024-9a>¶
(林賦生貔豹搏豺狼/木魅山鬼風號雨嘯)　(盧羲詩瀚海愁隂生忌蕪城賦/抱朴子狐鳴梟呼世  其多)¶
(前漢楊僕傳将軍擁精兵稱洛陽伽藍記隱士趙逸云/自永嘉以來二百年建國  王者十有六君皆遊其都)¶
(邑目擊其事杜預疏空其國都田呉越春秋外修耕戰/之備  魏正始四年鄧艾令屯  淮南淮北且田且守)¶
(有詩何/  何無)唯累(上/聲)聖之徽典恭淑慎以允緝兹火土之相¶
生非符讖之備及煬帝終暴叔寳初襲編簡尚新義旗¶
爰入既清國難(去/聲)方覩家給竊以為數子自誣敢正(一/作)¶
(貞一/作負)乎五行攸執而觀者潛晤(晤與/悟通)或喜至於泣(文粹/有矧)¶
(字/)鱗介以之鳴虡昆蚑(音/岐)以之振蟄感而遂通罔不具¶
<pb:KR4c0020_WYG_024-9b>¶
集仡神光而&KR1766;(音/酣)閜(許下/切)羅詭異以戢孴(音/習)地軸傾而¶
融洩(一作/曳)洞宫儼以嶷(音/逆)岌(音/及)九天之雲下垂四海之¶
水皆立鳯凰威遲而不去鯨魚屈矯以相吸掃太始之¶
含靈巻殊形而可挹(此言唐興致治畢集禎符見神靈/之宜降  徽典謂開創美政允緝)¶
(謂繼起諸君唐以土徳繼火取其相生不取相勝此符/讖家所未及言者乃陳隋以淫暴而亡唐能以仁義而)¶
(興彼符讖又安足信乎自鄒衍倡始終五徳之説厥後/張蒼賈誼劉向諸子各執五行同異以自誣今一旦起)¶
(而矯正之如修大衍厯定開元禮而觀者喜見太平矣/且又制為雅樂象鱗介於鐘簴效雷奮以振蟄一時和)¶
(氣所感神光見象而異物頻生推之天地山川飛潛靈/異無不昭應凢向之含靈未洩者至此則殊形已叠見)¶
<pb:KR4c0020_WYG_024-10a>¶
(也其北魏段承根詩累聖叠曜徳書慎徽五典王詩淑/慎  儀  歴代紀運圗隋以火  王唐以土徳    後)¶
(漢光武紀帝以赤伏符即位由是信用讖文曹魏李伏/上表當合符讖以應天人之位  陳後主名叔寳襲位)¶
(未久而隋文伐之斯時編簡尚新乃煬帝暴虐唐高又/起而伐之矣  光武紀注䇿書編簡也稱皇帝以命諸)¶
(侯王王公劉峻書青簡尚新檄唐本紀高祖起兵太原/傳檄諸郡號為義兵駱賓王  文爰舉義旗  國難指)¶
(建成元吉之事忠經忠而能勇則國難清下前漢禮樂/志四夷賓服百姓家給唐太宗嘗曰使天  乂安家給)¶
(人足寛前漢書贊張蒼據水徳公孫臣賈誼更以為土/徳兒  司馬遷從之謂五徳之傳從所不勝秦水徳故)¶
(漢據土而克之劉向父子謂以母傳子終而復始自神/農黄帝下歴唐虞三代而漢得火焉按此可證數子自)¶
(誣之説/有五行)　(左傳魏獻子曰五行之官史記天有五星地/記鱗介之屬  説文虡鐘皷之拊飾為猛獸)¶
<pb:KR4c0020_WYG_024-10b>¶
(亦作簴考工記羸者羽者鱗者以為笱簴蚑説文蚑無/足蟲也史匃奴傳蚑行喙息張載七命昆  感恵  記)¶
(仲春之月蟄蟲咸動三朱注周禮凡六樂者一變而致/羽物再變而致羸物  變而致鱗物四變而致毛物五)¶
(變而致介物六變而致象物此故云鳴簴振蟄也不易/大傳寂然不動感而遂通天下之故  東都賦罔  具)¶
(集閕漢宣帝紀薦鬯之夕神光交錯賦上林賦&KR1766;呀豁/閕  與閜同廣韻閜大裂也  西京  閈庭詭異繁欽)¶
(牋僉曰詭異注詭變也貌魯靈光殿賦芝栭攢羅以戢/孴善曰蒼頡篇戢孴衆  韻㑹詩螽斯羽揖揖兮増韻)¶
(或作孴義與集同泄江賦地軸挺抜以爭迴景福殿賦/緜蠻黮䨴隨雲融  薛綜曰融泄動貌泄洩通真誥厚)¶
(載之中有洞天三十六所八海中諸山亦有洞宫或方/千里五百里五岳名山皆有洞宫或三十里並三千里)¶
(高魯靈光殿賦岺崟崰嶷西京賦狀魏峩以岌嶪嶷岌/  峻貌  楚辭指九天以為正注八方中央為九天)¶
<pb:KR4c0020_WYG_024-11a>¶
(莊子其大若垂天之雲立水立謂潮水拱向班固終南/山賦立泉落落此言水  更竒  顔延之詩行路正威)¶
(遲毛萇詩傳倭遲歴逺貌此處言鳯威遲乃從容迴翔/之意  異物志鯨魚大者數十里小者數十丈雄曰鯨)¶
(䧳曰鯢/而更之)　(河東賦萬騎屈矯顔注屈矯壯健貌含記埽/列子太始者形之始  春秋元命苞  靈壯)¶
(盛頭陀寺碑含靈萬族異班固/西都賦殊形詭制毎各  觀)則有虹蜺為鈎帯者入¶
自於東揭莽蒼履崆峒素髪漠漠至精濃濃條弛張於¶
巨細覬披冩於心胸蓋修竿無隙而仄席已容裂手中¶
之黒簿睨堂下之金鐘得非擬斯人於夀域明返樸於¶
𤣥蹤忽翳日而翻萬象郤浮雲(文粹/作空)而留六龍咸讋跖¶
<pb:KR4c0020_WYG_024-11b>¶
而壯兹應終蒼黄而昧所從上猶色若不足處(上/聲)之彌¶
恭(此言神祖來格有愾聞僾見之狀界蜺帯駕蜺而來/自東初春之令莽蒼天上崆峒仙  漠漠神容濃濃)¶
(神意張弛陳治道披冩傳心法修竿神乗氣仄席神依/位裂簿思度人睨鐘将警世夀域𤣥蹤見聖心仁愛翳)¶
(日郤雲言仙跡巻舒讋跖蒼黄從官惕息容色彌㳟天/子致敬也  羽獵賦虹蜺為環  鈎帯圓曲之狀阮籍)¶
(詩子母相鈎帯聞詩我來自東崆莊子適莽蒼者三䬸/而反  又黄帝  廣成子在於  峒之上  薛道衡老)¶
(氏碑龍徳在躬鶴髮垂首潘岳秋興賦素髮颯以垂領/  謝朓詩漠漠輕雲晚  道徳經窈兮㝠兮其中有精)¶
(莊子至精無形都詩零露濃濃巨記一張一弛文武之/道也  左思呉  賦共世而論  細  桓𤣥書披冩事)¶
(實竿天台賦疏煩想於心胸竿相如大人賦建格澤之/修  兮張楫曰建此氣為長  也詳見西岳賦  呉越)¶
<pb:KR4c0020_WYG_024-12a>¶
(春秋側席而坐安心無容君酉陽雜俎罪簿有黒緑白/簿赤丹編簡真仙通鑑老  授張道陵以玉函素書三)¶
(巻題曰三八謝罪滅黒簿超度𤣥祖章眞人再拜受之/葛仙公傳有七品齋法一曰八節齋謝玄祖及已身之)¶
(罪滅黒簿之法也下張衡西京賦遷延邪睨董書下管/鼗鼔笙鏞以間注  堂下之樂鏞大鐘也    仲舒䇿)¶
(敺一世之民躋之仁夀之域蹤淮南子既雕既琢還返/於樸  天台賦躡二老之𤣥    王粲浮淮賦旌麾翳)¶
(日嵇天台賦渾萬象以㝠觀雄息夫躬詞浮雲為我隂/    康詩乗雲駕六龍  揚  河東賦秦神下讋跖魂)¶
(負沴師古曰跖蹈也沴渚也言此神怖讋下入水中自/蹈其魂而負沴渚戚懼之甚也  前漢郊祀志或如虹)¶
(氣蒼黄帝莊子盛徳若不足/  漢獻  詔守之以彌恭)天師張道陵等洎左𤣥君¶
者前千二百官吏謁而進曰今王巨唐帝之苗裔坤之¶
<pb:KR4c0020_WYG_024-12b>¶
紀綱土(一作/上)配君服宫尊臣商起數(一作/數起)得統特立中¶
央且大樂在懸黄鐘冠(去/聲)八音之首太昊斯啟青陸獻¶
千春之祥曠哉勤力耳目宜乎大帯斧裳故風后孔甲¶
充其佐山稽岐伯翼其旁至於易制取法足以朝登五¶
帝夕宿三皇信周武之多幸存漢祖之自强且近朝(音/潮)¶
之濫吹仍改卜乎祠堂初降(未音戸郎/切吕音綘)素車終勤恤其¶
後有客白馬固漂淪不忘伊庶人得議實邦家之光臣¶
道陵等試本之於青簡探之於縹囊列聖有差(音/雌)夫子¶
<pb:KR4c0020_WYG_024-13a>¶
聞斯於老氏好(去/聲)問自久宰我同科於季康取(一作/敢)撥¶
亂反正乃此其所長(此設為道官答頌之辭嘉帝能釐/正祀典也  天師𤣥君指法官道)¶
(士大樂感以聲太昊祭以時曠哉四句言與祭諸臣不/愧古人周漢以下言二王之後得來助祭夫子聞老氏)¶
(見聖祖當尊宰我問帝徳見歴代宜辯撥亂反正指祭/祝之禮言即所云易制取法也  真誥張陵字輔漢沛)¶
(國豐人學長生之道得九鼎丹經聞蜀中多名山乃入/鳴鵠山著道書二十篇仙去正一經陵學道於鶴鳴山)¶
(感太上老君䧏授正一明威法始分人鬼置二十四治/有戒鬼壇見在  雲笈七籖朝真儀左𤣥真人在左右)¶
(𤣥真人在右王海賦昔在帝媯巨唐之代子帝指𤣥元/皇帝  班彪  命論帝堯之苗裔  淮南  紀綱八極)¶
(商漢律歴志黄者中之色君之服也歴史樂書宫為君/  為臣角為民徴為事羽為物  律  志數從統首日)¶
<pb:KR4c0020_WYG_024-13b>¶
(起算又以閏法乗日法得統法四魯靈光殿賦屹然特/立  律厯志中央者隂陽之内  方之中  記大樂與)¶
(天地同和首史厯書黄鐘長八寸十分一宫索隱曰黄/鐘為厯之  宫為五音之長十一月以黄鐘為宫則聲)¶
(得其正律厯志十一月乾之初九陽伏地故黄鐘為天/統  前漢魏相傳太昊乘震執規司春張協雜詩太昊)¶
(啟東節朓律厯志日行東陸謂之春春為青陽故曰青/陸  謝  酬徳賦度千春之可並  江淹詩曠哉宇宙)¶
(恵士史記勞勤心力耳目以周禮疏大帯大夫以上用/素  用練即紳也革帯所  佩玉帯劍左傳注鞶紳帯)¶
(也一曰大帯其書顧命王麻冕黼裳注古黼斧通斧裳/裳繡斧形取  斷  吕注逸史風后孔甲充其位山稽)¶
(岐伯翼其傍抱朴子黄帝精推歩則訪山稽力牧講占/候則詢風后著體診則受岐雷帝王世紀力牧常先封)¶
(胡孔甲等或以為師或以為将七畧盥盂書者其傳言/孔甲為之孔甲黄帝之史也淮南子黄帝治天下力牧)¶
<pb:KR4c0020_WYG_024-14a>¶
(太山稽輔之世紀黄帝命雷公歧伯論經脉為難經教/制九針  羽獵賦歴五帝之寥廓涉三皇之登閎  唐)¶
(書𤣥宗下詔以唐承漢黜隋以前帝王廢介酅公尊周/漢二王後京城起周武王漢光武廟  左傳民之多幸)¶
(非西征賦觀夫漢祖之興也又云朂自强而不息對韓/  子韓昭侯曰吹竽者衆吾無以知其善者田嚴  曰)¶
(一一聴之乃知濫也江淹詩濫吹乖名實祠左傳改卜/牛  前漢循吏傳文翁終於蜀吏民為立  堂嵗時祭)¶
(祀不絶交初䧏四句吕注引郊特牲素車之乗尊其樸/也所以  於神明也又引周頌有客有客亦白其馬序)¶
(以為微子來見祖廟之詩朱注引秦本紀子嬰白馬素/車降軹道旁隋㳟帝傳位於唐故用子嬰事今按初䧏)¶
(素車用子嬰䧏漢以比隋後有客白馬用微子入周以/比周漢之後如此方與上文改卜祠堂意相合  通鑑)¶
(天寳十二載夏五月復以魏周隋後為三恪精國語祭/公謀父曰勤恤民隱而除其患也  阮籍詩  魂自漂)¶
<pb:KR4c0020_WYG_024-14b>¶
(淪子庶人得議謂處士崔昌論語庻人不議書詩樂只/君  邦家之光  後漢呉祐傳殺青簡以冩    昭明)¶
(太子序詞人才子名溢於縹囊問魏都賦列聖之遺塵/  越絶書大小有差  記曽子  孔子曰祫祭於祖則)¶
(祝迎四廟之主主出廟入廟必蹕吾聞諸老聃云子歸/田賦感老氏之遺誠  書好問則裕  史仲尼弟  列)¶
(傳宰我問五帝之徳子曰子非其人也實家語季康子/問於孔子曰舊聞五帝之名而不知其  請問何謂五)¶
(帝正漢成帝詔令與兄弟同科謂公羊傳撥亂世反/諸  莫近於春秋  國䇿子思  衛侯曰取其所長)萬¶
神開八駿回旗掩月車奮雷鶱七曜燭九垓能事頴脱¶
清光大來或曰今太平之人莫不優游以自得况是蹴¶
魏踏晉批(音/披)周抶(朱作抶恥栗/切一作抉)隋之後與夫(一作/乎)更(音/庚)¶
<pb:KR4c0020_WYG_024-15a>¶
始者哉(末言唐之世徳流慶𢎞長不必求之逺代也另/神散鑾回祭祀已畢神其䧏祥矣或曰以下)¶
(作轉語言當此太平之世民皆食福況乎開創繼起賢/聖代興則吉祥亦人主所自致耳非關神降也  頴脱)¶
(謂精誠上通大來謂嘉祥洊至蹴魏句高祖太宗之功更/始句帝平韋后之亂玩後字與字便見分别  成公綏)¶
(天地賦奉萬神於五帝於八駿周穆王所乗馬如釋名/九旗日月為常畫日月  其端天子所建  相  長門)¶
(賦雷隱隱而響起兮象君之車音嵗易雷出地奮太何/承天集有既往七曜歴通志日月  星熒惑填星  白)¶
(辰星也/畢春宫)　(爾雅九天之外次曰九垓囊劉孝威詩能事/史記毛遂曰使遂得早處  中直脱頴而出)¶
(耳䇿海賦三光既清天地融朗福易吉大來也游董仲/舒  此太平之致也  何晏景  殿賦莫不優  以自)¶
(得府蹴足蹙物也記以足蹴路馬芻有誅遇踏踐也古/樂  有踏歌行  批手擊物也左傳宋萬  仇牧於門)¶
<pb:KR4c0020_WYG_024-15b>¶
(批而殺之抶埤蒼柣笞擊也左傳一抶女庸何傷/羽獵賦神  電擊史記武王修周政與天下更始)¶
　(鰲按當時尊奉道祖帝號崇祀本屬不經此賦前言/戡亂致治而不及神仙沓㝠之事後言釐正祀典而)¶
　(不及符應報錫之文末復推美於更始見帝能上承/祖徳是則慶祥皆其自致也諷論隱然葢賦體之有)¶
　(典則者杜嚴有翼藝苑雌黄云秦少游嘗言人才各/有分限  子美詩冠古今而無韻者殆不可讀曾子)¶
　(固以文名天下而有韻者輙不工此未易以理推也/余比觀西清詩話乃不然其説杜少陵文自古奥所)¶
　(舉數語出朝享太清宫賦誠磊落驚人此不謂之有/韻之作可乎竊意少游所謂無韻不可讀者不過伐)¶
　(木詩序之類而已風洪邁容齋隨筆曰東坡有美堂/㑹客詩云天外黒  吹海立浙東飛雨過江來讀者)¶
　(疑海不能立黄魯直曰此本老杜朝享太清宫賦九/天之雲下垂四海之水皆立二者皆句語雄峻前無)¶
<pb:KR4c0020_WYG_024-16a>¶
　(古人坡又和陶停雲詩有雲屯/九河雲立三江之句亦用此也)¶
　　朝享太廟賦¶
初高祖太宗之櫛風沐雨勞身焦思(去/聲)用黄鉞白旗(文/粹)¶
(作/旄)者五年而天下始一(叶固/利切)歴三朝(音/潮)而戮力今庻績¶
之大備上方采厖俗之謡稽正統之類蓋王者盛事臣¶
聞之於里曰昔武徳已前黔黎蕭條無復(扶又/切)生意遭¶
鯨鯢之蕩汩(音聿水傍從曰與汨/不同汨從日音骨)荒嵗月而沸渭衮服¶
紛紛朝廷多閏者仍亘乎晉魏臣竊以自赤精之衰歇¶
<pb:KR4c0020_WYG_024-16b>¶
曠千嵗而無眞人及黄圗之經綸息五行而歸厚地則¶
知至數不可以久缺凡材不可以長寄故高下相形而¶
尊卑各(一作/必)異惟神斷(丁亂/切)繫之於是本先帝取之以¶
義(首叙祖功宗徳為朝享之本取魏晉以來國皆閏位/惟唐繼漢得統斯正神㫁義  指伐隋之舉  淮南)¶
(子禹沐淫雨櫛疾風右呉越春秋禹勞心焦思以行白/書牧誓王左杖黄鉞  秉白旄以麾史記武王持太)¶
(旗以麾諸侯睿前漢異姓王表五載而成帝業又三朝/指高宗中宗  宗  書聿求元聖與之戮力    庻績)¶
(其凝/正統)　(左傳民生敦厖厖厚也事班固典引&KR0574;當天之/魏文帝典論不朽之盛    武徳唐高祖年號)¶
(賦西征賦願黔黎其誰聴明西都賦原野蕭條鯢枯樹/  生意盡矣  左傳古者  王伐不敬取其鯨  而封)¶
<pb:KR4c0020_WYG_024-17a>¶
(之以為大戮注鯨鯢大魚名以喻不義之人吞食小國/  陳子昻詩海雲終蕩潏與蕩汩同義  長楊賦乃命)¶
(衛騎汾沄沸渭莽東都賦修衮龍之法服之王莾傳贊/餘分閏位注云  不得正王之位如嵗月  餘分為閏)¶
(也紹王命論唐據火徳而漢紹之故曰赤精魯靈光殿/賦  伊唐之炎精  南都賦真人革命之秋注真人光)¶
(武也光武紀王莽惡劉氏以錢文有金刀改為貨泉或/以貨泉字文為白水真人  江總賦覧黄圗之棟宇)¶
(易君子以經綸歸書洪範初一曰五行息生息也非唐/以土徳王故云  厚地詩謂地葢厚  東方朔傳  至)¶
(數也干世説桓温曰萬石撓弱几才滅曹植表高下相/懸    寳晉論神略獨㫁  昔澹臺  明渡江投璧曰)¶
(君子可/以義取)壬辰既格於道祖乗(去/聲)輿即以是日致齋於九¶
室所以昭逹孝之誠所以明繼天之質具禮有素六官¶
<pb:KR4c0020_WYG_024-17b>¶
咸秩大輅每出或黎元不知豐年則多而筐筥甚實既¶
而太尉參乗司僕扈蹕望重(平/聲)闉以肅恭順法駕之徐¶
疾公卿淳古士卒精一黕(耽上聲/黑貌)宗廟之愈深抵職司¶
之所宻宿翠華於外戸曙黄屋於通術氣凄凄於前旒¶
光靡靡於嘉栗階有賓阼帳有甲乙升䧏之際見玉柱¶
生芝擊拊之初覺鈞天合律(此言鑾輿初出虔宿齋宫/也  逹孝繼天享親享帝)¶
(一理也太尉指丞相司僕主車駕者公卿士卒文武從/官即下文𤣥甲鳴佩者廟深殿宇森嚴職宻執事誠恪)¶
(儀仗外停徐歩而入也氣凄光靡望之如在也玉柱生/芝前此昭感鈞天合律聲樂始奏也  唐祖𤣥元黄帝)¶
<pb:KR4c0020_WYG_024-18a>¶
(故稱道祖又稱𤣥祖八記致齋於内中大載禮盛徳篇/明堂九靈室有四戸  窗  逹孝見  庸  穀梁傳繼)¶
(天者君也文漢哀帝詔禮官具禮儀輅周禮有六官也/書咸秩無  王肅曰秩序也  記大  者天子之車)¶
(漢書顔注太輅五輅之車知前漢谷永疏每奉其禮助/者歡悦大路所歴黎元不    詩豐年多黍多稌  又)¶
(筐之筥之紀前漢百官表太尉秦官金印紫綬掌武事/  漢文帝  令宋昌驂乗顔注乘車之法尊者居左御)¶
(者居中又有一人處車之右以備傾側驂者三也葢取/三人為名義耳  上官儀詩扈蹕頌王遊  説文闉城)¶
(闕重門也楊炯渾天賦啟閶闔之重闉祀周書肅㳟神/人  漢舊儀祀天地於甘泉宫備大駕  天法駕祀地)¶
(五郊明堂宗廟小駕小學紺珠漢大駕八十一乗法駕/三十六乗小駕十二乗上林賦襲朝服乗法駕  東都)¶
(賦匪疾匪徐以魏文帝愁霖賦𤣥雲黕其四塞潘岳籍/田賦翠幕黕  雲布  傅亮表職司既備  上林賦建)¶
<pb:KR4c0020_WYG_024-18b>¶
(翠華之旗輿記外戸而不閉所漢高帝紀乗王車黄屋/左纛後漢  服志黄屋大纛  以輔其徳李斐漢書音)¶
(義黄屋之葢天子之儀以黄為裏術記審端經術注經/音徑術音遂周禮徑上有遂説文  邑中道  湛方生)¶
(詩風凄凄兮薄暮嘉家語天子冕而前旒熟虞騫詩靡/靡露方垂  左傳  栗㫖酒服虔曰榖初  為栗  周)¶
(書大輅在賓階面綴輅在阼堦面賦漢西域贊武帝作/通天之臺與造甲乙之帳  籍田  挈壺掌升降之節)¶
(連漢書武帝大興祠祀元封六年甘泉宫中産芝九莖/  葉作芝房之歌舊唐書天寳七載三月大同殿柱産)¶
(玉芝八載六月又産玉芝所書擊石拊石遊史記趙簡/子寤語諸大夫曰我之帝  甚樂與百神  於鈞天廣)¶
(樂九奏萬舞不類三代之樂其聲感人/心  荀朂議樂奏講肄彈擊必合律吕)簨簴(音/巨)仡(魚乞/切)¶
以碣磍(音/轄)干戚宛而婆娑鞉皷塤篪為之主鐘磬竽瑟¶
<pb:KR4c0020_WYG_024-19a>¶
以之和雲門咸池取之至空桑孤竹貴之多八音循(一/作)¶
(修/非)通既比乎旭日升而氛埃滅萬舞凌亂又似乎春風¶
壯而江海波鳥不敢飛而𤣥甲&KR1895;(呼交/切)嵺(音/聊)以岳峙象¶
不敢去而鳴佩剡(以冉/切)爚(音/藥)以星羅(此言奏假廟中薦/樂殷盛也  簨簴)¶
(張樂器干戚陳樂舞鞉皷以下見衆音並宣八音以下/見聲容大備岳峙星羅言扈從班聨整肅不懈  記明)¶
(堂位夏后氏之龍簨注横曰簨直曰簴所以懸鐘磬者/  甘泉賦金人仡其承鐘簴兮濟曰仡壯勇貌  羽獵)¶
(賦建碣磍之簴孟康注碣磍之簴刻猛獸為之故其形/碣磍而盛怒也  樂記朱干玉戚注戚斧也  詩市也)¶
(婆娑注婆娑舞貌後記聖人作為鞉皷椌楬壎篪此六/者徳音之音也然  鐘磬竽瑟以和之干戚旄翟以舞)¶
<pb:KR4c0020_WYG_024-19b>¶
(之此所以祭先王之廟也注六者皆質素之聲故云徳/音既用質素為本然後用鐘磬竽瑟四者華美之音以)¶
(贊其和雲周禮大司樂以六舞大合樂以致鬼神示注/黄帝曰  門堯曰咸池舜曰大韶禹曰大夏湯曰大濩)¶
(武王曰大武多又大司樂孤竹之管空桑之琴瑟傳記/禮器禮有以  為貴者  書八音克諧  尚書大  八)¶
(風循通照詩旭日始旦凌馬融傳清氛埃春詩公庭萬/舞  鮑  舞鶴賦輕迹  亂  顔延之詩  江壯風濤)¶
(高唐賦長風至而波起過班固燕山銘𤣥甲曜日無羽/獵賦鳥不及飛獸不及  &KR1895;嵺當即硣磟今字書  &KR1895;)¶
(嵺二字正字通硣磟本作宯寥潘岳虎牢賦幽谷豁以/宯寥注開明貌何遜詩硣磟上爭險岞崿下相崩  晉)¶
(書隱逸傳玉輝冰潔川渟嶽峙記晉諸公贊晉時南越/致馴象帝行則以象車導引    君子行則鳴佩玉)¶
(剡爚光耀貌楚辭皇剡剡其揚靈西都賦/震震爚爚雷奔電激  西都賦星羅雲布)已而上(上/聲)乾¶
<pb:KR4c0020_WYG_024-20a>¶
(音/干)豆以登歌美休成之既享璧玉儲精以稠叠門闌洞¶
豁而森爽黒帝歸寒而激昻蒼靈戒曉而來往熈事莽¶
而充塞(先則/切)羣心噳(音語一/作麌)以振蕩(上/聲)桐花未吐孫枝¶
之鸞鳯相鮮雲氣何多宫井之蛟龍亂上(上聲以此言/備物  享兼)¶
(冩廟中時景熈冬令退而猶寒故曰激昻春令新而主/事故曰來往  事充塞百司趨蹌羣心振蕩千官悚惕)¶
(孫枝鸞鳯謂竹樹交映官井蛟龍謂井轤高峙猶漢禮/樂志乾豆上奏登歌獨上歌不以筦絃亂人聲  古清)¶
(廟之歌也登歌再終下奏休成之樂美神明既饗也注/乾豆脯羞之屬休成叔孫通所奏樂  通鑑太清宫太)¶
(廟上所用牲璧皆侔天地漢樂歌璧玉精垂華光巖甘/泉賦惟天所以澄心清魄儲精垂思  謝靈運詩  峭)¶
<pb:KR4c0020_WYG_024-20b>¶
(嶺稠叠中續漢志門闌部署衙里走卒各有程品其西/征賦胸  豁其洞開  月令孟冬之月其帝顓頊  神)¶
(𤣥㝠注此黒精之君水官之臣又孟春之月其帝太皥/其神勾芒注此蒼精之君木官之臣  黑帝謂顓頊蒼)¶
(靈謂太皥事前漢王章傳不自激昻車顔延之曲水詩/序春宕聨  蒼靈奉塗  陳琳武庫  賦啟明戒旦)¶
(漢書房中歌熈事備成不詩麀鹿噳噳注噳噳口相聚/也  洛神賦心振蕩而  怡  沈約桐賦喧宻葉於鳯)¶
(晨宿高枝於鸞暮薛道衡詩集鳯桐花散孫孫枝本言/竹張衡應問曰可剖其孫枝鄭𤣥周禮注  竹枝根之)¶
(未生者白玉蟾詩山後山前鳩喚婦舍南舍北竹生孫/皆言竹也獨嵇康琴賦云乃斵孫枝准量所任則桐亦)¶
(可稱孫枝矣延郭璞詩容色更相鮮有大人賦載雲氣/而上浮  戴  之西征記太極殿前  金井欄金博山)¶
(金轆轤蛟龍/負山於井上)若夫(音/扶)生𢎞佐命之道死配貴神之列則¶
<pb:KR4c0020_WYG_024-21a>¶
殷劉房魏之勲是可以中摩伊吕上冠(去/聲)䕫卨(契/同)代天¶
之工為人之傑丹青滿地松竹高節自唐興以來若此¶
時哲皆朝有數四名垂卓絶向不遇反正撥亂之主君¶
臣父子之别(音/必)奕葉文武之雄注意生靈之切雖前輩¶
之温良寛大豪傑果決曽(音/層)何(朱本有/足字)以措其筋力與¶
韜鈐載其刀筆與喉舌使祭則與(去/聲)食則血若斯之盛¶
而已(此言配享功臣見崇報之逺/佐主不遇以下言君能任人)　(卓絶以上言臣能/佐命輔真主貴神)¶
(為列星戡禍亂比伊吕興文治比䕫卨丹青謂凌烟圗/畫松竹指閣前景物撥亂反正言濟世之才君臣父子)¶
<pb:KR4c0020_WYG_024-21b>¶
(言皇綱之振奕葉文武兩朝開創之勞注意生靈伐暴/救民之志前輩即指殷劉房魏  李陵答蘇武書佐命)¶
(立功之士後漢書論稱為佐命亦各志能之士也㤗家/語生為上公死為貴神漢郊祀志天神貴者泰一  一)¶
(佐曰五帝勲周禮司勲凡有功者銘書於王之太常祭/於太蒸司  詔之丘濬曰生則書於王旌死則祭於王)¶
(烝/廷)　(唐書殷開山劉文靜房𤣥齡魏徴皆配享大宗廟/齊王儉詩稷契匡虞夏伊吕翼商周  書天工人)¶
(其代之所漢書高帝曰三者皆人傑吾能用之收蘇武/傳竹帛  載丹青所畫  袁閎三國名臣贊競  把梓)¶
(爭採松竹二呉都賦高節之所興/哲  後漢  十八將論數四所加)　(鮑照詩巋然覯時/班固典引冠徳卓)¶
(絶者莫崇於陶唐固漢書高祖撥亂世反之正婦記領/君臣父子之節班  東都賦建武之元更造夫  肇有)¶
(父子君臣初建人倫實始/奕葉佐時  書允文允武)　(曹植誄王粲文伊昔顯考/漢書陸賈曰天下安注意)¶
<pb:KR4c0020_WYG_024-22a>¶
(相天下危注意将漢晉衛瓘疏肇自生靈則有后辟劉/頌疏毒流生靈    書兒寛為人温良  宣帝詔公卿)¶
(大夫務行寛大曹漢高帝詔豪傑有功者以西征賦健/子嬰之果決    植詩思一効筋力糜軀  報國  張)¶
(説詩禮樂逢明主韜鈐用老臣注太公兵法有𤣥女六/韜及玉鈐篇  前漢書贊蕭何曹參皆起刀筆吏  詩)¶
(出納王命王之喉舌注史記封禪書后稷之祠至/今血食天下漢書顔  祭者尚血腥故曰血食)爾乃¶
直於主索(音/色)於祊警幽全之物散純道之精蓋我后常¶
用惟時克貞䁝以蕭合酌以茅明嘏以慈告祝以孝成¶
故天意張皇不敢殄其瑞神姦妥帖不敢秘其情(舊作/精)¶
(韻/重)而撫(一作/無)絶軌享鴻名者矣(此言祭極其誠致神靈/咸格  上文乾豆璧玉)¶
<pb:KR4c0020_WYG_024-22b>¶
(已叙進獻之儀此則備舉其始終祗事也不殄瑞叠見/嘉祥不秘情無所變幻矣  記郊特牲直祭祝於主索)¶
(祭祝於祊注直正也謂薦熟之時也以熟為正索求神/也祭於廟門曰祊  又毛血告幽全之物也告幽全之)¶
(物者貴純之道也燒又取膟膋燔燎升者報陽也注膋/腸間脂也與蕭合  之又蕭合黍稷臭陽逹於墻屋故)¶
(既奠然後焫蕭合羶薌謂又縮酒用茅明酌也/祝以孝告嘏以慈告是  大祥此禮之大成也)　(禮運/董仲)¶
(舒䇿王者承天意以從事物書張皇六師/滿謂楚子曰昔夏鑄鼎象  使人知神姦)　(左傳王孫/陸機文賦)¶
(或妥帖而易施易傳是故知鬼神之情狀保天台/賦追羲農之絶軌  司馬相如封禪文永  鴻名)於¶
以奏永安於以奏王夏福穰穰於絳闕芳菲菲於玉斚¶
沛枯骨而破聾肓施(去/聲)夭胎而逮鰥寡園陵動色躍在¶
<pb:KR4c0020_WYG_024-23a>¶
藻之泉魚弓劍皆鳴汗鑄金之風馬霜露堪吸禎祥可¶
把曽(同/層)宫歔欷隂事儼雅薄清輝於鼎湖之山(一作/上)靜¶
餘響於蒼梧之野(一作下闕此言祭畢推恩而感及人/物  綘  望禎符芳斚飲福酒枯骨)¶
(以下恩施遍逮也泉魚金馬誠能動物清輝餘響神歸/陵寢鼎湖蒼野皆屬借言  漢禮樂志大祝迎神於廟)¶
(門奏嘉至猶古䧏神之樂也皇帝入廟奏永至以為行/歩之節猶古采齊肆夏也皇帝就東廂坐定奏永安之)¶
(樂美禮已成也入周禮大司樂凡樂事大祭祀宿縣遂/以聲展之王出  則令奏王夏尸出入則令奏肆夏牲)¶
(出入則令奏昭夏注三夏皆樂章名巍詩鐘鼓鍠鍠磬/管鏘鏘䧏福穰穰  傅𤣥西都賦巍  綘闕  楚辭芳)¶
(菲菲兮滿堂升王元長詩玉斚挹泉珠説文斚玉爵也/一曰斚受六  明堂位夏后氏以琖殷以斚周以爵)¶
<pb:KR4c0020_WYG_024-23b>¶
(劉向新序周文王作靈臺掘地得死人骨王曰更塟之/天下曰文王賢矣澤及枯骨况於人乎  莊子聾者不)¶
(能自聞盲者不能自見又無中道夭於聾盲胎漢禮樂/志衆庻熈熈施及夭胎注少長曰夭在孕曰    書患)¶
(鮮鰥寡□杜佑通典秦始皇起寢殿於墓側漢因之上/陵皆有  寢漢元帝詔以奉園陵  班固典引君臣動)¶
(色漢詩魚在在藻有頒其首山王褒講徳倫泉魚奮躍/    郊祀志黄帝鑄鼎於荆  下鼎既成有龍垂胡髯)¶
(下迎帝騎龍上天餘小臣不得上乃悉持龍髯髯拔弓/墮百姓仰望乃抱其弓與龍髯號故後世因名其處曰)¶
(鼎湖其弓曰烏號列仙傳黄帝葬橋山山崩柩空惟劍法/舄在焉  後漢書武帝時善相馬者東門京鑄作銅馬)¶
(獻之詔立馬於魯班門外更名魯班門曰金馬門漢郭/璞南郊賦風馬桂林抗旌琳囿  記霜露既䧏    宣)¶
(帝詔禎祥咸受悒相如哀二世賦坌層宫之嵳峩藏楚/辭曽歔欷余鬱  兮  崔駰逹㫖隂事終而水宿  冠)¶
<pb:KR4c0020_WYG_024-24a>¶
(禮婦順不修隂事不得此賦則以祭事為隂事也儼魯/靈光殿賦儼雅跽而相對張載注言敬恭也善曰  雅)¶
(跽貌跽長跪也於謝靈運詩清暉能娯人之嵇/康琴賦飄餘響  太素  記舜塟於蒼梧  野)上(一本/無上)¶
(字/)窅然漠漠惕然兢兢紛益所慕若不自勝(平/聲)瞰牙旗¶
而獨立吟翠駮(伯各/切)而未乗五老侍祠而精駭千官逖¶
聴以(一作/而)思凝於是二丞相(去/聲)進曰陛下應道而作惟¶
天與能澆訛散淳樸登尚猶日慎業業孝思烝烝恐一物¶
之失所懼先王之咎徴如此之勤恤匪懈是百姓何以¶
報夫元首在臣等何以充其股肱且如周宣之教親不¶
<pb:KR4c0020_WYG_024-24b>¶
暇孝武之淫祀相仍諸侯敢於迫脅方士奮其威稜一¶
則以微弱内侮(從英華文粹/作微言勸内)一則以輕舉虛憑又非陛¶
下恢廓緒業其𤨏細亦曷足稱(此言孝治天下非前代/可方  代丞相陳詞頌)¶
(中有規應道以下能法祖勤政周宣以下當鍳古御今/内侮如敗績姜戎之類虚憑謂信奉神仙之説  莊子)¶
(夫道窅然難言之矣注窅然杳深貌戰甘泉賦神莫莫/而扶傾  嵇康詩惕然不喜  詩戰  兢兢  東京賦)¶
(牙旗繽紛注天子出建大牙旗竿上以象牙餙之杜相/如封禪文招翠黄揚雄河東賦乗翠龍皆指馬言  詩)¶
(所謂翠駮又謂翠麟皆異名而同意至於駮之為物又/當有辯易傳所云駮馬即爾雅翼所云六駮如馬白身)¶
(黑尾一角鋸牙虎爪其音如皷喜食虎豹者葢駮毛物/既可觀又似馬故馬之色相類者以駮名之子虛賦楚)¶
<pb:KR4c0020_WYG_024-25a>¶
(王乃駕馴駮之駟是也老論語讖仲尼曰吾聞堯率舜/等遊首山觀河渚有五  飛為流星上入昴  風俗通)¶
(侍祠班詔勸農思荀子天子千官丞封禪書逖聴者風/聲  蕪城賦凝  寂聴  朱注二  相時陳希烈李林)¶
(甫為左右丞相協漢律歴志順其時氣以應天道則齊/高帝告天文仰  歸運景屬與能  亢蒼子政省  人)¶
(淳樸蒸書兢兢業業一日二日萬幾物詩孝思不匱天/書蒸  乂不格姦  後漢魯恭疏一  不得其所則)¶
(氣為之舛錯薛道衡隋文帝頌懼一物之失所恒書咎/徴曰狂恒雨若曰僭恒𤾉若曰豫恒燠若曰急  寒若)¶
(曰䝉恒風若哉又上下勤恤黄詩夙夜匪懈注書元首/明哉股肱良    吕注詩序  鳥刺宣王也  刺其以)¶
(隂禮教親而不至聨兄弟而不固之曲禮非其所祭而/祭之曰淫祀史本紀武帝作通天  臺置祠其其下招)¶
(徠神仙之屬子仍頻也陸機詩𤣥雲互相仍齊記大夫/强諸侯脅莊  迫脅而棲  前漢郊祀志燕  海上之)¶
<pb:KR4c0020_WYG_024-25b>¶
(方士微漢武帝報李廣書威稜憺乎隣國阻漢地理志/周制  弱終為諸侯所䘮  南史劉裕紀  兵内侮)¶
(漢藝文志古者諸侯卿大夫交接隣國以微言相感言/勸納謂勸之納貢如遣使求金之類  漢谷永疏諸)¶
(世有仙人服食不終之藥遥興輕舉登遐倒影皆奸人/惑衆欺罔世主龍虎經萬象憑虛生  後漢馬援傳帝)¶
(恢廓大度同符高祖人司馬/遷報任安書僕賴先  緒業)丞相(去/聲)退上跼天蹐地授¶
綏登車伊澒(一作/鴻)洞槍櫐先出為儲胥本枝根株乎萬¶
代睿想經緯乎六虚甲午方有事於采(一作/綵)壇紺席宿¶
夫行所(一作/在)如初(末言旋蹕之後有事於郊壇也胥澒/洞空曠之地槍櫐植木為柵儲  壇)¶
(外藩衛也萬代謂内祀祖先六虛欲外饗天地君詩謂/天葢高不敢不跼謂地葢厚不敢不蹐  曲禮  出就)¶
<pb:KR4c0020_WYG_024-26a>¶
(車則僕並轡授綏賦莊子王子搜援綏登車曰淮南子/濛鴻澒洞  長楊  木擁槍櫐以為儲胥善  木擁栅)¶
(其外又以竹槍櫐為外儲胥也韋眧曰儲胥藩落之類/濟曰擁禽獸使不得出漢武帝元封二年因秦林光宫)¶
(増通天迎風儲胥露寒則儲胥乃别宫也賦詩本枝百/世  參同契正在根株不失其素  東都  數朞而創)¶
(萬代聈隋柳𧦬詩睿想良非一六漢樂歌經緯天地又/凊思  聈經緯㝠㝠  六虚即  合易周流六虚  記)¶
(祭法燔柴於㤗壇祭天也漢郊祀志紫壇有文章采縷/黼黻之飾漢舊儀皇帝自行羣臣從齋皆百日紫壇帳)¶
(幄高皇帝配天居堂下西向紺幄紺席於漢郊祀志/詣行在所西都賦行所朝夕  舜典至  西岳如初)¶
　(張溍曰此賦駢麗繁富中有樸茂之致勝宋人多矣/  按是時林甫當國公進此賦須關白宰臣故篇中)¶
　(兼及丞相然不肯謬作䛕詞上言生佐命而死配神/見名臣可法也下言報元首而充股肱見尸位可憂)¶
<pb:KR4c0020_WYG_024-26b>¶
　(也且云諸侯迫脅方士威稜見大權不可旁落君心/不宜蠱惑也既箴於君又諷其臣文章品格卓然千)¶
　(古矣向少陵作賦隊伍謹嚴詞華典贍不待言矣中/間如  不遇撥亂反正之主君臣父子之别奕葉文)¶
　(武之雄注意生靈之切十句只作一氣旋轉又如八/音循通比乎旭日升而氛埃滅萬舞凌亂似乎春風)¶
　(壯而江海波四句全在空際廽翔得長句以疎其/氣叅逸語以韻其神殆兼子安退之之所長矣)¶
　　有事於南郊賦(唐書𤣥宗定開元禮天寳/元年遂合祭天地於南郊)¶
蓋主上兆於南郊聿懐多福者舊矣今兹練時日就陽¶
位之美又所以厚祖考通神明而已職在宗伯首崇禋¶
祀先是春官修(一作/條)頌祇(音/祈)之書獻祭天之祀令泰龜¶
<pb:KR4c0020_WYG_024-27a>¶
而不昧俟萬事之将履掌次閲氊邸之則封人考壝宫¶
之㫖司門轉致乎牲牢之繫小胥専逹乎懸位之使(此/叙)¶
(先期戒飭執事者恪勤宿是時用天地合祭故禮官先/條陳而進獻掌次伏下  設帷宫封人伏下馳道長薄)¶
(司門伏下膟䁝柴燔小胥伏下聲音節奏祀郊特牲兆/於南郊就陽位也  詩聿懐多福  漢郊  歌十九章)¶
(一曰練時日禰易薦之上帝以配祖考記卜郊受命於通/祖廟作龜於  宫尊祖親考之義也  孝經孝弟之至)¶
(於神明漢禮樂志樂者聖人之所以感天地通神明乎/周禮春官大宗伯以禋祀祀昊天上帝  甘泉賦集)¶
(禮神之囿登乎頌祇之堂晉灼曰后土歌祭之處也為/歌頌以祭地祗  周禮冬至祭天於圖丘  又龜人凡)¶
(有祭祀則奉龜以往曲禮為日假爾㤗龜有常也東方/朔傳正其本萬事理  漢律歴志先王之正時  履端)¶
<pb:KR4c0020_WYG_024-27b>¶
(於始皇周禮掌次掌正之法以待張事王大旅則張氊/案設  邸  又封人掌王之社壝為畿封而樹之  又)¶
(司門祭祀之牛牲繫焉監門養之宫漢明帝詔牲牢兼/於一奠周禮小胥正懸樂之位王  懸諸侯軒懸卿大)¶
(夫判懸士特/懸辯其聲)二之日朝(音/潮)廟之禮既畢天子蒼然視於¶
無形澹然若有所聽(平/聲)又齋心於宿設将旰食而匪寧¶
旌門坡陀以前騖彀騎反覆(方服/切)以相經頓曽(同/層)城之¶
軋軋(乙黠/切)軼萬戸之熒熒馳道端而如砥浴日上(上/聲)而¶
如萍掣(一作/製)翠旄於華蓋之角彗黄屋於鈎陳之星神¶
仙(一作/山非)戌削以落羽魍魎(一作/鬼魅)幽憂以固扄戰岐慄華¶
<pb:KR4c0020_WYG_024-28a>¶
(去/聲)擺渭掉涇地回回而風淅淅天泱泱而氣清清(一作/青青)¶
甲胄乘陵轉迅雷於荆門巫峽玉帛清迥霽夕雨於瀟湘¶
洞庭(此叙天子齊宿儀衛之整嚴騎二之日前兩祭也/齋心旰食天子致誠旌門彀  行在扈從也軋軋)¶
(車聲熒熒火光臨馳道而日上來自太廟尚屬黎明也/掣去翠旄彗除黄屋停儀仗於外也落羽羽衣下降固)¶
(扄鬼魅藏跡戰岐二句言山川震悚地回二句言天地/豫順轉雷象甲士之行聲霽雨比玉帛之精彩  二之)¶
(日借用豳風語無謝朓詩平楚正蒼然然曲禮視於無/形  莊子澹然  為  記出戸而聴愾  必有聞乎其)¶
(歎息之聲高列子黄帝閒居三月齋心服形引魏都賦/置酒文昌  張宿設句中有高張二字故注  周禮凡)¶
(樂宿懸此云齋心於宿設謂齋宿之處設供也玩下句/旰食摩寕意自明矣庾信皇夏歌司壇宿設唐制諸郡)¶
<pb:KR4c0020_WYG_024-28b>¶
(燕犒將士謂之旬設然則經宿者謂宿設經句者乃旬為/設也  左傳伍奢曰楚君大夫其旰食乎  周禮掌舍)¶
(帷宫設旌門注王行晝止食息張帷為宮則樹旌以表/門也顔延之序旌門洞立延帷接枑  楚辭文異豹飾)¶
(侍坡陀些注坡陀長陛也掘史馮唐傳彀騎萬三千注/彀騎張弓之騎  淮南子  崑崙墟以下地下有層城)¶
(九重世説顧長康曰遥望層城丹樓如霞千賀道慶迴/文抽詞軋軋軋軋難進也  魯靈光殿賦  門相似萬)¶
(戸如一賈宋玉賦煌煌熒熒奪人目精説文熒屋下燈/燭光    山至言樹以青松為馳道之麗  詩周道如)¶
(砥底砥古通渡淮南子日出暘谷浴於咸池拂於扶桑/  家語楚王  江得萍實大如斗赤如日  翠旄見下)¶
(文翠旌注也晉天文志大帝上九星曰華葢所以覆庇/大帝之座  紫宫中六星曰鈎陳鈎陳口中一星曰天)¶
(皇帝服虔曰紫宫外營鈎陳星也王者亦法之甘泉賦/伏鈎陳使當兵西都賦周以鈎陳之位  子虚賦衯衯)¶
<pb:KR4c0020_WYG_024-29a>¶
(裶裶揚衪戌削顔曰揚舉也衪曳也或舉或曳則戌削/然見其降殺之美也李白樂府巉巖容儀戌削風骨)¶
(水經注上谷王次仲變蒼頡舊文為今𨽻書始皇三徴/不至令檻車送之次仲變為大鳥落翮於居庸山中張)¶
(華遊獵賦何落羽之翻翻色左傳注魍魎川澤之神淮/南子狀如三嵗小兒赤黒  赤目長耳美髮  甘泉賦)¶
(鬼魅不能自逮兮文莊子予適有幽憂之病賦蕪城賦/觀基扄之固䕶説  扄外閉之關也  河東  簸丘蕩)¶
(巒踊渭躍涇風張衡思𤣥賦焱回回其揚靈謝惠連/詩析析振條    潘岳射雉賦天泱泱以垂雲  葛)¶
(洪詩風珮清清東書惟甲胄起戎又善穀乃甲胄雷風/賦乘凌高城    京賦若疾霆轉雷  陸機詩迅  中)¶
(宵激逈周禮肆師之職凡大祀用玉帛牲牷/抱清  之明心  高唐賦遇天雨之新霽兮)　(舞鶴賦/荆門巫)¶
(峽川峻急而有聲瀟湘洞庭水澄碧/而生色荆巫在䕫州湘洞在湖南)於是乗輿霈然乃¶
<pb:KR4c0020_WYG_024-29b>¶
作翳夫鸞鳯将至以沖融寥廓不可乎(一作/以)彌度(音/鐸)聲¶
明通乎純粹溟涬(戸頂/切)為之垠堮駟蒼螭而蜿蜒若無¶
骨以柔順奔烏獲之(從文粹一/作攫而)黝(音幽當作/蚴乙久切)蟉(音/求)徒有¶
勢於殺縳朱輪竟野而杳㝠金鑁(朱注鑁當作鍐古/與鋄同亡犯切)成¶
隂以結絡吹堪輿以軒䡹(一作/輊)搶寒暑以前卻中營宻¶
擁乎太陽宸眷眇臨乎長薄熊羆弭(一作/彌)耳以相䑛虎¶
豹高跳以虛攫上方将降帷宫之綝縭(音/離)屏(音/丙)玉[車*犬](音/代)¶
(一作/軼)以蠖(于鑊切從英/華舊作蠼非)略人門行馬以供乎合沓之場¶
<pb:KR4c0020_WYG_024-30a>¶
皮弁大裘始進乎穹崇之幕衝牙鏘鏘以將集周衛轇¶
轕以(朱作以/一作而)咸若月窟黒而扶桑寒田燭稠而曉星(英/華)¶
(作/河)落(此叙往赴郊壇時所歴之景事能乗鸞鳯而來神/靈非可遥度惟此聲明所通故  無逺不逹蒼螭)¶
(春駕蒼龍也烏獲御皆勇士也朱輪御輦金鑁御馬一/軒一輊而堪輿若吹或前或却而寒暑可搶言其馳驟)¶
(迅速也太陽指天子長薄經御苑也熊虎即苑中物䧏/帷屏[車*犬]歩行而前歴門馬服弁裘時将祭獻矣衡牙侍)¶
(祠者周衛武衛軍月黒二句記昧爽之候漾翳發語詞/  甘泉賦鸞鳯紛其銜蕤  海賦冲融滉    楚辭上)¶
(寥廓而無天左甘泉賦直嶢嶢以造天兮厥高慶而不/可乎彌度    傳文物以紀之聲明以發之  易文言)¶
(純粹精也鍔淮南子四海溟涬彼又出於無垠堮之間/許慎曰垠  端崖也西京賦在  靈囿之中前後無有)¶
<pb:KR4c0020_WYG_024-30b>¶
(垠鍔西高唐賦乘玉輿兮駟蒼螭柔張衡七辯螭虹蜿/蜒    征賦若四體之無骨  易  順利貞  史記秦)¶
(武王有力士烏獲孟説西都賦烏獲扛鼎本朱注烏攫/字雖見漢書然此處用之不倫當以文粹  為正葢獲)¶
(攫字相近而訛耳黝蟉宜作蚴蟉龍行貌上林賦青龍/蚴蟉於東廂  前漢義縱傳以斬殺縳束為務  東都)¶
(賦躍馬叠跡朱輪絫轂王羽獵賦張竟野之罘東都賦/元戎竟野  宋玉對楚  翺翔乎杳㝠之上西都賦雲)¶
(霧沓㝠也東京賦龍輈華轙金鋄鏤鍚蔡邕獨斷金鋄/者馬冠  高廣各五寸上如玉華形在馬髦前  齊國)¶
(䇿連䘧成隂天江賦龍鱗結絡子甘泉賦屬堪輿以璧/壘兮説文堪  道輿地道淮南  堪輿行雄以知雌)¶
(詩如輊如軒/傳一寒一暑)　(朱注搶爭取也舞賦搶捍凌越矹易大却/江賦碧沙□&KR0008;而徃來巨石硉  以前)¶
(日甘泉賦屯萬騎於中營兮注中營天子營也説説文/  者實也太陽之精  任昉詩物色動宸眷    文薄)¶
<pb:KR4c0020_WYG_024-31a>¶
(林薄也虞世基詩七萃縈長薄子文苑辯證云彌與弭/同周禮小祝彌災兵今按淮南  狐之捕雉也必先卑)¶
(體彌耳六韜猛獸将摶弭耳俯伏可見彌弭為通用矣/  西京賦熊虎升而拏攫四子講徳論狼鷙虎攫  周)¶
(禮掌舍為帷宫設旌門也張衡思𤣥賦佩綝纚其煇煌/注綝纚盛貌集韻纚綏  通作縭  楚辭齊玉[車*犬]而並)¶
(馳甘泉賦肆玉[車*犬]而下馳晉灼曰軑車轄也周英華辯證甘泉/賦蠖畧㽔綏正言車馬之狀集作蠼略非    禮掌舍無宫則)¶
(共人門注謂王行所逢遇若住遊觀陳列周衛則立長大之/人以表門  又掌舍掌王之㑹同之舍設梐枑再重注杜子)¶
(春曰梐枑行馬也或曰行馬遶舍交木以禦衆漢官儀光禄/勲門外特施行馬以旌别之後世人臣得用行馬始此  賈)¶
(誼旱雲賦遂積聚而合沓兮洞簫賦薄索合沓謝靈運詩巒隴/有合沓  郊特牲祭之日王皮弁以聽祭報示民嚴上也)¶
(周禮王祀昊天上帝則大裘而冕注大裘黒羔裘衝魯靈/光殿賦巋㠑&KR3498;崇  王藻凡帶必有佩玉佩必有  牙大)¶
<pb:KR4c0020_WYG_024-31b>¶
(戴禮佩玉上有雙衡下有雙璜衝牙玭珠以納其間漢/明帝三禮圗曰璜中衡以衝矛以蒼珠為瑀  西征賦)¶
(想佩聲之遺響若鏗鏘之在耳以司馬遷書出入周衛/之中西都賦周以鈎陳之位衛  嚴更之署  魯靈光)¶
(殿賦洞轇轕乎其無垠也子咸若本虞書注若順也拂/長楊賦西壓月窟  淮南  日出於暘谷浴於咸池)¶
(於扶桑田郊特牲祭之日䘮者不哭不敢凶服汜掃反/道鄉為  燭注田首為燭郊道之民為之也  謝朓詩)¶
(曉星正/寥落)肅定位以告潔(一作絜韻㑹/絜通作潔)藹嚴上而清超雲¶
菡萏以張蓋春葳蕤以建杓簪裾斐斐樽俎蕭蕭方面¶
(一作/回)曲折周旋寂寥必本於天王宫與夜明相射(音/石)動¶
而之地山林與川谷俱標(此言天地並祭而享乃百神/  定位郊壇神位嚴上嚴敬)¶
<pb:KR4c0020_WYG_024-32a>¶
(於神雲葢神將䧏建杓春夜星簪裾從官樽俎祭品曲/折升䧏有度寂寥奏假無言日月配天山川配地各從)¶
(其類也建禮運祭帝於郊所以定天位也周禮小宗伯/之職掌  國之神位谷永疏天地位皆南向同席地在)¶
(東共牢而食魯左傳奉粢盛以告曰潔粢豐盛紀記所/以嚴上也    靈光殿賦菡萏披敷  史武帝  天子)¶
(至中山晏温有黄雲葢焉魏志文帝生時雲氣青色而/圜如車葢當其上周王褒詩俯觀雲似葢低望月如弓)¶
(皆蜀都賦敷蕊葳蕤盛説文杓斗柄也斗柄東而天下/  春  孔魚詩吾子  簪裾  謝恵連詩斐斐氣冪岫)¶
(之樽俎祭器莊子庖人雖不治庖尸祝不越樽俎而代/    周禮為壇於南方北面周禮正方之位審曲面勢)¶
(又注方澤之形四面曲折也記周旋中規/寥無聲  祭法王宫祭日  夜明祭月也)　(上林賦寂/禮運夫禮)¶
(必本於天動而之地列而之事變而從時也漢谷永疏也/祀天則天文從祀地則地理從三光天文  山川地理)¶
<pb:KR4c0020_WYG_024-32b>¶
(祭法山林川谷丘陵民所取/財用也非此族也不在祀典)於是官有御事有職所以¶
敬鬼神所以勤稼穡所以報本反始所以度(音/鐸)長立極¶
𤣥酒明水之上越(音/活)席疎布之側(一作/列)必取先於稻秫¶
麯蘖之勤必取著於紛純文繡之飾雖三牲八簋豐備以¶
相沿而蒼壁黄琮實歸乎正色(此言郊祀之重故備物/以享  叠用四所以乃)¶
(推原致祭之故明水越席古禮甚樸麯蘖文繡後世増/華矣相沿見近代之彌文正色見復古之本意  記國)¶
(有禮官有御事有職禮有序后史封禪書今天子初立/尢敬鬼神之祀  左傳郊祀  稷以祈農事是故啟蟄)¶
(而郊郊而後耕東京賦勤稼穡於陸原立郊特牲郊之/祭也大報本反始也  冬至日初長建  表極以測度)¶
<pb:KR4c0020_WYG_024-33a>¶
(之也東都賦土圭測景鄭𤣥曰圭長一尺五寸夏至之/日竪八尺表日中而度之圭影正等天常中也若影長)¶
(於圭則太近北圭長於影則太近南近北多寒近南多/暑前漢天文志日有中道中道者黄道一曰光道北至)¶
(東井去極近南至牽牛去極逺夏至至於東井近極故/晷短立八尺之表而晷影長尺五寸八分冬至至於牽)¶
(牛逺極故晷長立八尺之表而晷影長丈三尺一寸四/分  郊特牲𤣥酒明水之尚貴五味之本也黼黻文繡)¶
(之美疎布之尚反女功之始也莞簟之安而蒲越槀鞂/之尚明之也注蒲越槀鞂藉神之席也左傳大路越席)¶
(注越席結草衣記秫稻必齊次書用汝作麯蘖謂周禮大/朝覲王設黼  設𤣥席紛純  席黼純注紛純  以組)¶
(為縁也沿記祭統三牲之俎八簋之實美物備矣/禮不相    周禮大宗伯以蒼璧禮天黄琮禮地)　(記/莊)¶
(子天之蒼蒼/其正色邪)先王之丕業繼起信可以永其昭配羣望¶
<pb:KR4c0020_WYG_024-33b>¶
之徧祭在斯示有以明其翼戴由是播其聲音以陳列¶
從乎節奏以進退韶夏濩武采之於訓謨鐘石陶匏具¶
之於梗概變方(文粹/作万)形於動植聽宫徵(音/上)於砰(普萌/切)&KR1024;¶
(苦葢/切)英華發外非因乎簨簴之高和順積中不在乎雷¶
皷(一作/霆)之大(此言祭時奏樂之盛夏昭配唐開創之帝/徧祭合日月諸神韶  兼歴代鐘石具八)¶
(音英華和順言誠意在作樂之先神前漢律歴志昭配/天地  書舜興望於山川徧於羣    左傳叔向謂宣)¶
(子曰文之霸也翼戴天子記記聲音之號所以詔告於天地之間也/  楚辭願陳列而無正    節奏合以成文  又進退有度  韶)¶
(夏濩武舜禹湯武之樂周禮大司樂以樂舞教圖子舞/雲門大巻大咸大韶大夏大濩大武  訓謨謂三謨伊)¶
<pb:KR4c0020_WYG_024-34a>¶
(訓諸書磬前漢禮樂志發之於詩歌詠言鐘石管絃漢/書石曰  金曰鐘  郊特牲器用陶匏以象天地之性)¶
(也之東京賦其梗概如此動淮南子奉天地之和形萬/類  體  宋均元命苞注  發於外形四方之風魏文)¶
(帝答繁欽書下變庻物即所謂變萬形也動周禮動物/宜毛物也植物宜阜物也李善西都賦注  物禽獸植)¶
(物草木徴周禮七律注黄鐘為宫太簇為商姑洗為角/林鐘為  南吕為羽應鐘為變宮㽔賓為變徴嵇康琴)¶
(賦角羽俱起宫徴相證/賦上下砰&KR1024;聲若雷霆)　(西京賦砰&KR1024;象乎天威羽獵/記和順積中英華發外春秋)¶
(元命苞樂者和盈於内動發於外京考工記梓人為筍/簴藉田賦筍簴嶷以軒翥薛綜西  賦注懸鐘格曰筍)¶
(植曰簴鼔周禮皷人掌教六鼔注雷鼔靈鼓/路鼔鼖  鼛鼔晉鼓也東京賦雷鼓鼝鼝)既而膟(音/律)¶
(一作/臠)膋(音/聊)胿(音/圭)罥(音/畎)柴燎窟塊騞砉(俱霍/國切)擘赫(文粹作/騞擘砉)¶
<pb:KR4c0020_WYG_024-34b>¶
(赫/)葩斜晦潰(一作/漬)電纒風升雪颯星碎拂勿&KR2720;(音憚一/作侹)¶
濙(音熒一/作&KR0008;)眇溟蓯淬(蓯音竦淬音翠/朱注作漎萃)聖慮岑寂𤣥黄増¶
霈蒼生顒昻毛髮清籟雷公河伯咸&KR1750;(音/彼)騃(音/已)以修聳¶
霜女江妃乍紛綸而晻曖(此言祭時薦牲之禮結胿罥謂/納膟膋于牲腹而罥  之也柴)¶
(燎以逹氣窟塊以埋牲騞砉擘赫燔烈之聲葩斜晦潰/香氣斜散也電風其氣直上雪星其氣旁落拂勿&KR2720;&KR0008;)¶
(近而縈繞眇溟蓯淬逺而布濩也岑寂穆然致敬增霈/雨澤将施顒昻仰望意濃清籟神䧏而風生也雷公霜)¶
(女指天神河伯江妃指地祗&KR1750;騃行貌修聳立貌紛綸/翩&KR0008;之象晻曖幽深之狀  祭義取膟膋乃退注膟膋)¶
(腸間脂祭則合蕭爇之使臭逹墻屋實腣胿腹大貌腣/音帝  周禮以禋祀祀昊天上帝以  柴祀日月星辰)¶
<pb:KR4c0020_WYG_024-35a>¶
(以槱燎祀司中司命鄭司農曰三祀皆積柴實牲體焉/燎而生烟以報陽也記燔柴於太壇祭天也瘞薶於太)¶
(圻祭地也爾雅祭天曰燔柴祭地曰瘞埋閒居賦天子/有事於柴燎  莊子砉然嚮然奏刀騞然注砉皮骨相)¶
(離聲騞聲太於砉也沈佺期霹靂引始戛羽以騞砉終/叩宫而砰駖  朱注&KR2720;大也濙水迴旋貌蓯&KR3732;未詳疑)¶
(當作漎萃呉都賦紵衣絺服雜沓漎萃注云皆紛擾貌/此或傳刻者誤以草旁水旁倒書之耳  晉劉頌疏知)¶
(政之事得叅聖慮昻舞鶴賦去帝鄉之岑寂然易天𤣥/而地黄  詩顒顒  昻  毛髮清籟言風颯  而吹髮)¶
(也詩雷公注見前賦章莊子河伯欣然自喜淮文選注/韓  &KR1750;&KR1750;騃騃薛君  句趨曰&KR1750;行曰騃    南子青)¶
(女出以䧏霜注青女天神也神張華博物志舜死二妃/淚下染竹即斑妃死為湘水  故曰湘妃又曰江妃江)¶
(賦江妃含嚬而聯眇賦相如封禪文紛/綸葳蕤  魯靈光殿  霄藹藹而晻曖)執籥(朱作籥舊/作紱當是)¶
<pb:KR4c0020_WYG_024-35b>¶
(帗字/之訛)秉翟朱干玉戚皷瑟吹笙金支翠旌神光倐斂祀¶
事虛明於是涾&KR0008;乎渙汗紆餘乎經營浸朱崖而灑朔¶
漠洶暘谷而濡若英耆艾涕(一作/悌)而童子儛叢棘坼而¶
狴犴(一作/牢)傾是率土之濱覃酺(音/蒲)醵(音/渠)以涵泳非奉郊¶
之縣獨宴慰以縱(平/聲)横𤣥澤澹泞乎無極殷薦綢繆乎¶
至精稽古之時屢應符而合契聖人有作不逆寡而雄¶
成(此言祭畢覃恩之事言執籥四句告成之樂神光忽/斂返歸太虚矣渙汗  思澤汪濊經營言睿慮周詳)¶
(朱崖二句言普及四方耆艾句言周及老幼叢棘句言/赦及囚徒率土四句總承上文𤣥澤二句歸功祭祀應)¶
<pb:KR4c0020_WYG_024-36a>¶
(符合契見鍾靈在帝不逆不雄見善協人情教諸本多/作執紱按樂舞不見有紱周禮地官舞師掌  帗舞帥)¶
(而舞社稷之祭鄭𤣥注帗析五采繒今靈星舞子持之/是也周禮又云籥師掌教國子舞羽吹籥祭祀則皷羽)¶
(籥之舞朱長孺依詩作執籥秉翟較為見成笙詩左手/執籥右手秉翟  記朱干玉戚  詩皷瑟吹    漢志)¶
(房中歌金支秀華庻旄翠旌注樂上衆飾有流翅羽葆/以黄為支其首敷散若草木之秀華也庻旄翠旌謂析)¶
(五采注翠旄之首而為旌也注詩祀事孔明先祖是皇/  海賦長波涾&KR0008;迤延八裔  涾&KR0008;延長貌  易渙九)¶
(五渙汗其大號渙王居无咎南上林賦紆餘逶迤/東賦聊浮游以經營  海賦  澰朱崖北灑天壚)　(河/後)¶
(漢書袁安議今朔漢既定嗣書宅嵎夷曰暘谷曰九歌/華采衣兮若英謝莊月賦  若英於西溟李善  若木)¶
(之英也山海經灰野之山有赤桐青葉名曰若木日所/入處  詩俾爾耆而艾  易坎上九係用徽纒寘於叢)¶
<pb:KR4c0020_WYG_024-36b>¶
(棘注言衆議於九棘之下也之揚雄吾子篇狴犴使人/多禮乎注牢獄也  詩率土  濱莫非王臣  覃布也)¶
(合説文酺王徳布大飲酒也醵合錢飲周禮注有祭酺/  醵之飲唐紀開元十一年十一月有事於南郊賜奉)¶
(祠官勛階天下酺三日京城五日天實十載正月有事/於南郊大赦賜侍老粟帛酺三日  呉都賦涵泳乎其)¶
(中城漢成帝詔赦奉郊縣長安長陵應劭注天郊在長/安  南地郊在長安城北長陵界中二縣有奉郊之勒)¶
(故一切並赦之𤣥鮑照詩宴慰及私辰海高唐賦縱横/相追  應貞詩  澤滂敷仁風潛扇    賦泱漭澹泞)¶
(騰波赴勢注澹泞澄深也綢甘泉賦長無極兮精殷薦/見前賦  琴賦何絃歌之  繆  洞簫賦吸至  之純)¶
(熈兮地景福殿賦崇稽古之𢎞道蹈劇秦美新論天剖/神符  合靈契鄧耽郊祀賦應符  運班固薦謝夷吾)¶
(表與神合契不易文言聖人作而萬物覩成莊子古之/至人不逆寡  雄成不謩士郭象注不雄  不恃成而)¶
<pb:KR4c0020_WYG_024-37a>¶
(處物/先)爾乃孤卿侯伯雜羣儒三老儼而絶皮軒趨帳殿¶
稽(音/啟)首曰臣聞燧人氏已往法度難知(一作/和)文質未變¶
太昊氏繼天而王(去/聲)根啟閉於厥初以木傳子攄終始¶
而可見洎虞夏殷周兹煥炳蔥蒨秦失之於狼貪蠶食¶
漢綴之以蛇斷(音/短)龍戰中莽茫(一作莽/茫茫)夫(音/扶)何從聖蓄¶
縮曽(音/層)不(一作/不下)眷(此上推厯數見唐統之正五絶弁釋/祭服趨帳退齋宫也前有  帝太昊)¶
(居首後有三王至周而終皆五徳迭旺者嬴秦閏位兩/漢征誅此以土剋水也魏晉以下無統故曰莽茫數代)¶
(不生真主故曰蓄縮亂極而治天意将在唐矣咨天子/有三孤九卿五侯九伯  班固典引屢訪羣儒  俞故)¶
<pb:KR4c0020_WYG_024-37b>¶
(老上蔡邕獨斷天子事三老使者安車輭輪迎而至家/    林賦前皮軒後道斿蔡邕獨斷前驅有九斿雲䍐)¶
(鳯凰闟戟皮軒鑾旌帝天子行在之所以帳為殿庾肩/吾詩回川入帳殿    王世紀燧人氏没庖犧氏繼之)¶
(而王再劉歆移太常書法度無所因襲而春秋元命苞/文質  而復  漢律厯志庖犧氏繼天  王為百王先)¶
(首徳始於木故為帝太昊又神農氏以火承木故為炎/帝  左傳分至啟閉  詩厥初生民  郯祀志自齊威)¶
(王時騶子之徒論著終始五徳之運炳孔叢子虞夏殷/周之常制也  尚書璇璣鈐帝堯煥  隆興可觀東京)¶
(賦燦爛炳煥非江淹詩丹巘被蔥舊/狠如羊  韓  子諸侯可蠶食而盡)　(頂羽傳貪如狼/漢書贊漢承堯)¶
(運徳祚已盛斷蛇著符旗幟尚赤茫易龍戰於野光武/紀四七之際龍鬭野  楚辭莽茫  之無涯  前漢息)¶
(夫躬傳王嘉健而蓄縮師/古曰蓄縮謂吝於事也)伏惟道祖視生靈之磔裂醜¶
<pb:KR4c0020_WYG_024-38a>¶
害馬之蹄齧呵五精之息肩考正氣之無轍協夫(音/扶)貽¶
孫以䧏使之造命更挈累(上/聲)聖昭洗中祚觸蹶氣慘(當/作)¶
(墋/)黷乎脂夜之妖勢回薄乎龍蛇之孽(此追原聖祖為/發祥之本  磔)¶
(裂指六朝之亂害馬指殃民之主呵五精而考正氣從/此誕毓聖王也造命指高祖太宗累聖指高宗中睿觸)¶
(蹶指武韋兩后脂夜龍蛇皆女妖也於長揚賦分□單/于磔裂屬國  莊子為天下何以異  牧馬者哉去其)¶
(害馬者而巳郭注馬以過分為害而周禮夏官庾人乗/其蹄齧者閑之  東京賦帥五精  來摧注五精五方)¶
(星也/喻也)　(左傳鄭成公疾子駟請息肩於晉杜注以負擔/淮南子君子行正氣春秋演孔圖正氣為帝間)¶
(氣為臣秀氣為人昭莊子善行無轍迹都詩貽厥孫謀/  謝朓詩輕生幸  灑灑與洗通  西  賦狂兕觸蹶)¶
<pb:KR4c0020_WYG_024-38b>¶
(風陸機高祖功臣贊芒芒宇宙上墋下黷庾信枯樹賦/  霜慘黷  漢五行志傳曰思心之不容是謂不聖厥)¶
(咎霧厥罰恒風厥極凶短折有脂夜之妖一曰有脂物/而夜為妖若脂水夜汙人衣淫之象也  賈誼鵩鳥賦)¶
(萬物回薄兮振盪相轉極漢五行志皇極之不/建厥咎眊厥罰恒隂厥  弱時則有龍蛇之孽)伏惟陛¶
下勃然憤激之際天關(一作/闕)不敢旅拒鬼神為之嗚咽¶
(音/乙)高衢騰塵長劍吼血尊卑配宇縣刷插紫極之將頽¶
拾清芳於已缺鑪之以仁義鍜之以賢哲聨祖宗之耿¶
光捲戎狄之彯撇(匹列/切)蓋九五之後人人自以遭唐虞¶
四十年來家家自以為稷卨王綱近古而不軌天聴貞¶
<pb:KR4c0020_WYG_024-39a>¶
觀(去/聲)以高揭蠢爾差僭燦然優劣宜其課宻於空積忽¶
微刋定於興廢繼絶而後覩數統從首八音六律而維¶
新日起算外一字千金而不滅(此歸功𤣥宗能振興唐祚/  憤激惡韋后亂宫天關)¶
(不拒直入宫禁鬼神嗚咽廟謀不測也騰塵吼血謂擁/兵戮罪再定君臣故尊卑配廓清畿甸故宇縣刷仁義)¶
(謂開元善政賢哲謂姚宋名臣聨祖修内治捲戎攘外/患唐虞稷契君明臣良也近古不軌陳迹弗拘貞觀高)¶
(揭天眷久屬也差僭優劣謂厯數舛訛課宻謹造厯之/事刋定垂治厯之書八音六律厯律相通也一字千金)¶
(信今傳後矣辰琴賦憤激於今賤順南都賦關門反距/天官星占北  一名天關長楊賦  斗極運天關  蔡)¶
(琰詩行路亦嗚咽韓詩章句嗚歎詞毛萇詩傳咽憂不/能息也  潘岳閒居賦歩先哲之高衢  楚辭竦長劍)¶
<pb:KR4c0020_WYG_024-39b>¶
(兮擁幼艾宮秦之罘山石銘字縣之中承順聖意極漢/李尋傳紫  極樞通位帝紀注紫宫天之北宫也  北)¶
(極星也南齊四廂樂歌誕受休禎龍飛紫極美陸雲詩/肇揚清芳  東方朔傳以仁義為凖  劇秦  新論命)¶
(賢哲作帝典聨書以覲文王之耿光石詩戎狄是膺五/王褒洞簫賦  綿漂撇海賦彯沙礐    易爻以九)¶
(為君位乾九五飛龍在天美揚雄傳家家自以為稷契/人人自以為咎繇  劇秦  新論王綢弛者巳張  東)¶
(都賦治近古之所務高周書泰誓天聴自我民聴史記/子韋謂宋景公曰天  聴卑  易繫辭傳天地之道貞)¶
(觀者也俱詩蠢爾蠻荆殊漢食貨志僭差亡極上孝經/釣命訣  在隆平優劣  迹  漢律歴志雜候  林清)¶
(臺課諸厯疎宻凡十一家非黄鐘而他律雖當其月自/宫者其和應之律有空積忽微不得其正此黄鐘至尊)¶
(無與並也孟康曰空積若鄭氏分一寸為數千忽㣲若/有若無細於髮者也  楊修牋猥受顧鍚教使刋定)¶
<pb:KR4c0020_WYG_024-40a>¶
(朱注唐書王勃厯數尤精嘗謂王者乘土王世五十數/盡千年乗金王世四十九數九百年乘水王世二十數)¶
(六百年乘木王世三十數八百年乗火王世二十數七/百年天地之常也自黄帝至漢五運適周王復歸唐唐)¶
(應繼周漢不可承周隋短祚乃斥魏晉以䧏非眞王正綂/皆五行沴氣遂作唐家千嵗厯此云刋定於興癈繼絶)¶
(葢主子安之説興西都賦内設金馬石渠之署外興樂/府協律之事以  廢繼絶潤色鴻業李善注言能發起)¶
(遺文以光贊大業也杜賦正用其語舊引論語興滅繼/絶以證𤣥宗詔求周漢之後於上下文不貫  漢律厯)¶
(志數從統首日起算又曰數者所以算數事物順性命/之理也本起於黄鐘之數始於一而三之三三積之厯)¶
(十二辰之數十有七萬七千一百四十七而五數備矣/  書予欲聞六律五聲八音在治忽  律厯志洛下閎)¶
(運算轉厯以律起厯損史記吕不韋集論號曰吕氏春/秋懸千金於市能增  一字者與之  朱注唐書開元)¶
<pb:KR4c0020_WYG_024-40b>¶
(中僧一行精諸家厯法言麟徳厯行用既久晷緯漸差/𤣥宗召見今造新厯推大衍數立術以應之較經史所)¶
(書氣朔日名宿度可考者皆合十五年草成而一行/卒張説與厯官等次成之課宻以下葢指此而言也)上¶
曰吁昊天有成命惟五聖以受我其夙夜匪遑實用素¶
樸以守吁嗟乎麟鳯胡為乎郊藪豈上帝之䧏鑒及兹¶
𤣥元之垂裕於後夫聖以百年為鶉鷇(口豆/切)道以萬物¶
為芻狗今何以茫茫臨乎八極眇眇託乎羣后端䇿拂¶
龜於周漢之餘緩歩濶視(一作緩/視濶歩)於魏晉之首斯上古¶
成法蓋其人已朽不足道(叶此/茍切)也(此言崇尚樸素可以/凝命而䧏祥  初曰)¶
<pb:KR4c0020_WYG_024-41a>¶
(吁歎天命難膺也再曰吁嗟羡祥符可致也聖道以下/代作轉語言上古之世身同鶉鷇則貴賤可以一視物)¶
(等芻狗則生死可以逹觀今既撫有天下將何以並周/漢而駕魏晉乎葢必有格天迓休之大道焉若上古成)¶
(法世逺人亡亦不足道矣人何以二字起下黙然徐思/曰素樸諷天寳之奢侈曰  朽見老莊之虚無也  或)¶
(指周漢為上古之法當時賢聖代作豈可云人朽莫道/乎  虞書帝曰吁  詩昊天有成命二后受之成王不)¶
(敢康夙夜基命宥宻詩序昊天有成命郊祀天地也道/又我其夙夜畏天之威  五聖自高祖至於睿宗)¶
(徳經見素抱樸少私寡欲莊子同乎無欲是謂素樸故/詩吁嗟乎騶虞  又胡為乎中路  記聖王所以順)¶
(鳯凰麒麟皆在郊藪上詩天命䧏鑒書唐史㑹要乾符/三年追尊老君為太  𤣥元皇帝    垂裕後昆  莊)¶
(子聖人鶉居而鷇食鳥行而無彰天下有道則昌無道/則修徳就聞  道徳經天地不仁以萬物為芻狗聖人)¶
<pb:KR4c0020_WYG_024-41b>¶
(不仁以百姓為芻狗莊子芻狗未陳尸祝齋戒以将之/及其已陳行者踐其首脊蘇者取而焚之而已按束芻)¶
(為狗所以送塟/列子揮斥八極)　(左傳茫茫九土孫綽詩茫茫太極君/漢文帝詔以𦕈𦕈之身託乎天下)¶
(王之上子書羣后四朝徒屈原卜居鄭詹尹乃端筴拂/龜  列  子華子之門  皆世族也縞衣乗軒緩歩濶)¶
(視之兩都賦注稽之上古則如彼而前漢儒林傳致至/治  成法也  史記老聃曰人存  骨已朽矣  子虛)¶
(賦又烏/足道乎)於是天子默然而徐思終将固之又固之意不¶
在抑(從朱/作仰)殊方之貢亦不必廣無用之祠金馬碧雞非¶
理人之術珊瑚翡翠此一物何疑奉郊廟以為寳増怵¶
惕以孜孜况大庭氏之時六龍飛御之歸(末言敬事天祖/異於淫祀祈福)¶
<pb:KR4c0020_WYG_024-42a>¶
(者也上文設為帝詞此又代摹帝意固之又固堅守素/樸  不廣無用之祠淫祀非可治人也不仰殊方之貢)¶
(玩物却之無疑也惟郊廟怵惕為享帝享親之正理况/當此至治之時乘龍御天正當仁孝兼盡以仰答乎天)¶
(祖此二條葢為當時奉仙求瑞而發歟長揚子解嘲默/然獨守吾太𤣥  道徳經曰深根固柢  生久視之道)¶
(是固之也是致虛守靜以養其神即所謂常無欲以觀/其妙也又曰以戰則勝以守則固是又固之也是得一)¶
(守母以立其命即所謂常有欲以觀其竅也全部丹經/盡於一句中矣  固之又固句法本於損之又損  西)¶
(京雜記揚子雲嘗訪殊方絶域四方之語以為裨補輶軒/  漢武帝詔無用之事或多與  漢郊祀志宣帝時或)¶
(言益州有金馬碧雞之神可醮祭而致之於是遣王褒/持節求焉注金形似馬碧形似雞  晉輿服志過江服)¶
(章多缺而冕飾以珊瑚翡翠賦顔鈺曰郊廟應無用之/祠為寳應殊方之貢  羽獵  財足以奉郊廟  記仁)¶
<pb:KR4c0020_WYG_024-42b>¶
(親以為寳忒又君子履之必有怵惕之心網魯靈光殿/賦孜孜靡    莊子昔容成氏大庭氏結  而用之若)¶
(此時則至治也賦引大庭即指𤣥宗/  易飛龍在天  時乗六龍以御天)¶
　(陳子龍曰三大禮賦辭氣壯偉非唐初餘子所能及/  朱鶴齡曰𤣥宗崇祀𤣥元方士爭言符瑞又信崔)¶
　(昌之議欲比隆周漢不知淫祀矯誣慚徳多矣三賦/之卒章皆寓規於頌即子雲風羽獵甘泉意也公詩)¶
　(云賦料揚雄/敵豈虛語哉)¶
　(劉克莊後村詩話云前人謂杜詩冠古今而無韻者/不可讀又謂太白律詩殊少此論施之小家數可也)¶
　(余觀杜集無韻者唯䕫州課伐木詩題數行頗艱澁/容有誤字脱簡如大禮三賦沉着痛快非鈎章棘句)¶
　(者所及太白七言近體如鳯凰臺五言如憶賀監哭/紀叟之作皆高妙未嘗細考而輕為議論此學者之)¶
<pb:KR4c0020_WYG_024-43a>¶
　(通患韓退之嘗云氣水也言浮物也水大則物之浮/者小大畢浮氣之與言猶是也氣盛則言之短長與)¶
　(聲之高下皆宜此論最親切李杜是甚氣魄豈但工/於有韻及古體乎  按歴代賦體如班馬之兩都子)¶
　(虛乃古賦也若賈揚之弔屈甘泉乃騷賦也唐帯駢/耦之句變為律賦宋参議論成章又變為文賦少陵)¶
　(廓清漢人之堆垜開闢宋世之空靈葢詞意兼優而/虛實並運足以超前軼後矣陳氏稱其詞氣雄偉非)¶
　(唐初餘子所及尚恐未盡耳庭公作賦時正當平世/盛年忽云荆門巫峽瀟湘洞  厥後奔走蜀楚暮景)¶
　(窮途之兆先見於此語詩文各/有䜟在作者亦不自知其然也)¶
　　進封西岳賦表(舊唐書天寳九載正月羣臣奏封/西岳從之二月西岳廟災時久旱)¶
　　(制停封西岳𤣥宗御製西岳碑十有一載孟冬之/月停鑾廟下久勒報徳之願未暇崇封之禮  朱)¶
<pb:KR4c0020_WYG_024-43b>¶
　　(注據表云年過四十又云篤生司空為十二載冬/所上無疑此葢先以廟災及旱停封至是公始進)¶
　　(賦以/請也)¶
臣甫言臣本杜陵諸生年過(平/聲)四十經術淺陋進無補¶
於明時退嘗困於衣食蓋長安一匹夫耳頃嵗國家有¶
事於郊廟幸得奏賦待罪於集賢委學官試文章再降¶
恩澤仍猥以臣名實相副送隸有司參列選(去/聲)序然臣¶
之本分(音/間)甘棄置永休望不及此豈意頭白之後竟以¶
短篇隻字遂曽(音/層)聞徹宸極一動人主是臣無負於少¶
<pb:KR4c0020_WYG_024-44a>¶
(去/聲)小多病貧窮好(去/聲)學者已在臣光榮雖死萬足至於¶
仕進非敢望也日夜憂迫復(扶又/切)未知何以上(去/聲)答聖¶
慈明臣子之效况臣常有肺氣之疾恐忽復(扶又/切)先草¶
露塗糞土而所懐㝠寞孤負皇恩敢攄竭憤懣領略丕¶
則作封西岳賦一首以勸所覬明主覽而留意焉先是¶
御製岳碑文之卒章曰待余安人治國然後徐思其事¶
此蓋陛下之至謙也今兹人安是已今兹國富是已况¶
符瑞翕集福應交至何翠華之默默(朱作默默/舊作脉脉)乎維岳¶
<pb:KR4c0020_WYG_024-44b>¶
固陛下本命以永嗣業維岳授陛下元弼克生司空斯¶
又不可寢已伏惟天子霈然留意焉春将披圗視典冬¶
乃展采錯事日尚浩濶人匪勞止庶可試哉微臣不任¶
區區懇到之極謹詣延恩匭獻納奉表進賦以聞臣甫¶
誠惶誠恐頓首頓首謹言(𤣥宗西岳碑予小子之生也/嵗丙戌月仲秋&KR0574;少皥之盛)¶
(徳協太華之本命故常寤寐靈岳肸蠁神文受舊書𤣥/宗紀天寳十三載二月右相楊國忠守司空  册天雨)¶
(黄土霑於朝服唐㑹要臨軒册三公自神龍以來册禮/久廢惟天寳末册楊國忠為司空  穆天子傳河伯乃)¶
(與天子披圗視典以觀天子之寳器錯封禪/書使獲曜日月之末光絶炎以展采  事)¶
<pb:KR4c0020_WYG_024-45a>¶
　　封西岳賦(并序公張潛曰此序逼眞漢/人宜  每以相如枚乗自命)¶
上既封泰山之後三十年間車轍馬跡至於太原還於¶
長安(𤣥宗紀開元十三年十月如兖州十一月庚寅封/於泰山辛卯禪於梁父壬辰太赦免所過一嵗兖)¶
(州二嵗租州通鑑開元十一年己已車駕自東都北廵/辛卯至并  置北都以并州為太原府刺史為尹三月)¶
(庚午車駕至京師二十年冬十月壬午上/發東都辛丑至北都十二月辛未還西京)時或謁太廟¶
祭南郊每嵗孟冬廵幸温泉而已聖主以為王者之體¶
告厥成功止於岱宗可矣故不肯到崆峒訪具茨驅八¶
駿於崑崙親射(音/石)蛟於江水始為天子之能事壯觀焉¶
<pb:KR4c0020_WYG_024-45b>¶
爾(崆峒具茨用黄帝事八駿崑崙用/周穆王事射蛟江水用漢武帝事)况行在供給蕭然¶
煩費或至作歌有慚於從(去/聲)官誅求坐殺於長(子兩/切)吏¶
甚非主上執𤣥祖醇醲之道端拱御蒼生之意大哉聖¶
哲垂萬代則蓋上古之君皆用此也然臣甫愚竊以古¶
者疆場有常處贊見(賢遍/切)有常儀則備乎玉帛而財不¶
匱乏矣動乎車輿而人不愁痛矣雖東岱五岳之長(子/兩)¶
(切/)足以勒崇垂鴻與山石無極(河東賦因以/勒崇垂鴻)伊太華(去/聲)¶
最為難上(上/聲)至於封禪之事獨軒轅氏得之夫(音/扶)七十¶
<pb:KR4c0020_WYG_024-46a>¶
二君罕能兼之矣(封禪書繼昭夏崇號諡/略可道者七十二君)其餘或蹶踣¶
風雲碑版祠廟終么麽不足追數(色主/切)今聖主功格軒¶
轅氏業纂七十二君風雨所及日月所照莫不砥礪華¶
(去/聲)近甸也其可恧乎比嵗鴻生巨儒之徒誦古史引時¶
義云國家土徳與黄帝合主上本命與金天合而守闕¶
者亦百數天子寢不報蓋謙如也頃或詔厥郡國掃除¶
曽(音/層)巔雖翠蓋可薄乎蒼穹而銀字未藏於金氣(白虎/通封)¶
(禪金泥銀繩或云石泥金䋲封以金印呉越春/秋宛委書金簡青玉為字編以白銀皆瑑其文)臣甫誠¶
<pb:KR4c0020_WYG_024-46b>¶
薄劣不勝(平/聲)區區吟詠之極故作封西嶽賦以勸賦之¶
義預述上将展禮焚柴者實覬聖意因有感動焉(文粹/有為)¶
(字朱本/去之)其詞曰¶
惟時孟冬乃休百工(叶音光舊作/百工乃休)上将陟西嶽覧八荒¶
御白帝之都見金天之王既刋石乎岱宗又合符乎軒¶
皇兹事體大越不可載已(首叙封岳之意符岱宗前此/曽封㤗山也合  祥瑞同於)¶
(黄帝也休封禪文孟冬十月君徂郊祀河月令霜始䧏/則百工  謝瞻詩霜䧏休百工  揚雄  東賦陟西岳)¶
(以望八荒淮南子四海之外曰八澤八澤之外曰八埏/八埏之外曰八荒  洞天記華山太極總仙之天即少)¶
<pb:KR4c0020_WYG_024-47a>¶
(昊為白帝治西岳金舊唐書𤣥宗先天二年七月正位/八月封華岳神為  天王傳信記車駕次華隂上見岳)¶
(神數里迎謁至廟見神朱髮紫衣櫜鞬俯伏庭東南大/栢樹下上加敬禮仍自書所製碑文以寵異之  書東)¶
(廵狩至於岱宗前漢兒寛傳登告岱宗軒漢郊祀志黄/帝封東㤗山禪凢山合符然後不死    皇軒轅氏黄)¶
(帝也雄相如難蜀父老文斯禮體大固非觀者之所覩/也揚  羽獵賦大哉體乎  河東賦盛哉鑠乎越不可)¶
(載已注越曰也其/事甚大不可盡載)先是禮官草具其儀各有典司俯叶¶
吉日欽若神祗而千乗(去/聲)萬騎(去/聲)已蠖略佁(丑吏/切)儗(音/擬)¶
屈嬌陸離惟君所之然後拭翠鳯之駕開日月之旗撞¶
鴻(一作/鳴)鐘發雷輜辯格澤之修竿決河漢之淋漓彍天¶
<pb:KR4c0020_WYG_024-47b>¶
狼之威弧墜魍魎之霏霏赤松前驅彭祖後馳方明夾¶
轂昌㝢(宇/同)侍衣山靈秉鉞而踉蹡海若䕶蹕而參(初金/切)¶
差(初宜/切)風馭(御/同)冉以縱&KR1128;(息勇/切)雲螭縒(音/雌)而遲跜(一作/蚭)¶
地軸軋軋殷(音/隱)以下折原隰草木儼而東飛岐梁閃倐¶
涇渭反覆(音/福)而天府載萬侯之玉上方具左纛黄屋已¶
焜(乎本/切)煌於山足矣(次叙儀衛之盛鑾千□萬騎扈從/者衆鳯駕四句  輿出而車旗擁)¶
(也格澤四句天象垂而山妖伏也赤松四句比當時從/官山靈四句言百靈呵䕶地軸下折狀車騎之多草木)¶
(東飛言順風相向岐梁涇渭言經歴山川萬侯覲岳之/禮左纛儀仗所用者  賈誼傳乃革具其儀法  西都)¶
<pb:KR4c0020_WYG_024-48a>¶
(賦陛㦸百重各有興司/順神祗  蠖略見前賦)　(書欽若昊天霆漢哀帝曰奉/河東賦千乗  亂萬騎屈橋)¶
(屈其勿切橋其召切顔注屈矯壯健貌前相如大人賦先/沛艾﨣螑仡以佁儗兮張楫曰佁儗不  也  上林賦)¶
(後陸離之李斯書建翠鳯之旗河東賦乃撫翠鳯之駕/六先景  乗師古曰天子所乗車為鳯形飾以翠羽)¶
(班固南廵賦運天官之法駕建日月之旌旗固東都賦/撞洪鐘伐靈鼓  河東賦奮電鞭驂雷輜班  燕然山)¶
(銘雷輜蔽野鋭漢天文志格澤星如炎火狀黄白起地/而上下大上  其見也不種而穫不有土功必有大客)¶
(大人賦建格澤之修竿兮銀西征賦浩如河漢河圖括/地象河精上為天漢亦曰  漢  嵇康賦紛淋浪以流)¶
(漓注淋漓也夀河東賦彏天狼之威弧晉灼曰有狼弧/之星  王延  夢賦捎魍魎拂諸渠  寡婦賦雷霏霏)¶
(以驟落兮/以教神農)　(列仙傳赤松子者神農時雨師也服水玉/詩為王前驅  列仙傳彭祖姓籛名鏗陸)¶
<pb:KR4c0020_WYG_024-48b>¶
(終氏之仲子歴夏至殷末八百餘嵗善導引行氣歴陽/有彭祖仙室禱風雨輙應  漢律歴志商太甲以冬至)¶
(越茀祀先王於方明以配上帝是朔旦冬至之嵗也孟/康曰方明者神明之象也以木為之方四尺畫六采東)¶
(青西白南赤北黒上𤣥下黄茨洛神賦鯨鯢涌而夾轂/  莊子黄帝将見大隗於具  之山方明為御昌㝢驂)¶
(乗張若謵朋前馬昆閽滑稽後車陶𢎞景真靈位業圗/第四中位有甯封方明力牧昌㝢  班固東都賦山靈)¶
(䕶野若詩有䖍秉鉞綜射雉賦巳踉蹡而徐來赭西京/賦海  游於𤣥渚薛  曰海若海神  顔延之  白馬)¶
(賦扶䕶警蹕為思𤣥賦長余佩之参差嵱北周祀圜丘/歌風為馭雷  車  甘泉賦凌高衍之  嵷韻㑹嵷或)¶
(作&KR1128;字書&KR1128;山聳貌徘謝朓三日侍宴應詔筵浮水豹/席繞雲螭  甘泉賦  徊招揺靈迉&KR0146;兮迉音栖&KR0146;又)¶
(夷切文選注躨跜虬龍動貌論西都賦原隰龍鱗爾雅/高平曰原下濕曰隰  杜篤  都賦衍陳於岐梁  又)¶
<pb:KR4c0020_WYG_024-49a>¶
(帯以涇渭記班固西都賦山淵反覆帛婁敬傳此所謂/天府  史  禹㑹諸侯於㑹稽執玉  而朝者萬國)¶
(後漢百官志尚方令一人掌工作御刀劍諸好器物前/漢董賢傳武庫禁兵上方珍寳是尚與上通又上方下)¶
(方見翼奉傳孟康注上方謂北與東下方謂南與西此/賦用上方葢本董賢傳也  漢高帝紀紀信乗黄屋左)¶
(纛注天子車以黄繒為葢裏纛毛羽幢也在乗輿車衡/左方上注之  舞賦鋪首炳以焜煌相如封禪文炳煥)¶
(煇煌焜與煇同賦穀梁傳注麓山/足也陸機大謩  屯送客於山足)乗(去/聲)輿尚鳴鸞和(一/作)¶
(輿/)儲精澹慮華蓋之大角低回北斗之七星皆去届蒼¶
山而信宿屯(音/豚)絶壁之清曙既臻夫(音/扶)隂宫犀象硉兀¶
戈鋋䆺(息七/切)窣(蘇骨/切)飄飄蕭蕭洶洶如也(此記至岳而/御宿也  鸞)¶
<pb:KR4c0020_WYG_024-49b>¶
(和駕行從容儲澹斂神澄思葢低徊言御葢尚留七星/去謂旌旗屏去也隂宫齋宿之地硉兀巨獸之狀窸窣)¶
(甲仗之聲樂記升車則有鸞和之音相如難蜀父老文/鳴和鸞揚  頌鄭𤣥周禮注鸞和皆以金為鈴應劭漢)¶
(書注鸞在軾和在衡大甘泉賦儲精垂思/然無慮  漢天文志  角者天玉帝座庭)　(淮南子澹/史記低徊)¶
(留之不能去云四春秋運斗樞北斗七星第一天樞第/二璇第三璣第  權第五衡第六開陽第七揺光  揚)¶
(雄蜀都賦蒼山隱天甘詩于汝信宿河陶𢎞景水仙賦/絶壁飛流  楊素詩  泉侍清曙    東賦遂臻隂宫)¶
(穆穆肅肅蹲蹲如也東蜀都賦犀象競馳鋋江賦巨石/硉兀以前却  班固  都賦元戎竟野戈  彗雲  楚)¶
(辭東風飄飄兮神靈雨又秋風瀏瀏以蕭蕭又/飄風來之洶洶宋玉髙唐賦濞洶洶其無聲兮)於是太一¶
抱式𤣥㝠司直天子乃宿袚齋就登陟駢素虬超崱屴¶
<pb:KR4c0020_WYG_024-50a>¶
(音疾/力)天語秘而不可知代欲聞而不可得柴燎上(上/聲)逹¶
神光充塞(先革/切)泥金乎菡萏之南刻石乎青㝠之北(此/記)¶
(登岳而封禪也也太乙神壇之位𤣥㝠冬令所司素虬/御馬崱屴山峻  天語祝神之䇿神光山靈來享岳有)¶
(蓮花峯故曰菡萏山上多古樹故云青㝠式唐藝文志/有太乙式經  抱式指太乙下行九宫圗    記孟冬)¶
(之月其帝顓頊其神𤣥㝠黄司直漢官名唐亦有之此/言司令也  河圗挺輔佐  帝乃齋袚七日至於翠嬀)¶
(之川/素虬)　(天台賦舉世罕能登陟注甘泉賦駟蒼螭兮六/魯靈光殿賦崱屴嵫釐  高大峻險貌  徐陵)¶
(孝義寺碑髙弁蒼蒼遥聞天語二漢郊祀志封太山下/東方如郊祀太一之禮封廣丈  尺高九尺其下有玉)¶
(牒書書秘禮畢天子獨與侍中奉車于侯上太山亦有/封其事皆禁又禮登中岳太室從官在山上聞若有言)¶
<pb:KR4c0020_WYG_024-50b>¶
(萬嵗云問上上不言問下下不言又始皇禪於梁父封/藏皆秘之世不得而記也  漢宣帝詔齋戒之暮神光)¶
(顯著書漢兒寛傳光煇充塞傳論語考比讖金泥玉檢/封盛    詩有蒲菡萏毛萇  菡萏荷華也  孝經鈎)¶
(命訣封禪刻石紀號也張衡南都賦/攢立叢駢青㝠䀒瞑注盰瞑即芊眠)上意由是茫然延¶
降天老與之相識問太微之所居稽上帝之遺則颯弭¶
節以徘徊撫八紘而黬(乙減/切)黒忽風翻而景倒澹殊狀¶
而異色冏(一作/烱)若褰袪開帷下辯宸極者久之雲氣蓊¶
以迴複山嘑(呼/同)嶪而未息祀事孔明有嚴有翼神保是¶
格時萬時億(此記祭畢時景節天老指宰相太微二句/言山靈陟天弭  六句空中景象恍愡如)¶
<pb:KR4c0020_WYG_024-51a>¶
(見也雲氣六句靈爽若存嘉祥是錫矣下帝王世紀黄/帝以風后配上台天老配中台五聖配  台謂之三公)¶
(賦史天官書南宮朱鳥權衡太微三光之庭崔駟東廵/  開太微於禁庭正義太微宫垣十星天子之宫庭)¶
(離騷吾令羲和弭節兮上林賦於是乗輿弭節徘徊翺/翔往來司馬彪曰弭猶低也  淮南子九州之外有八)¶
(夤八夤之外有八紘/丘遲詩嶄絶峯殊狀)　(甘泉賦歴倒景而絶飛梁兮之/蜀都賦異色同榮  詩執子)¶
(袪徐鉉曰袪今之衣袖口也可梁簡文詩董案或開帷/  宋主劉裕告天文宸極不  以暫矌賈逹曰宸室之)¶
(奥者後人指帝居曰宸白莊子雲氣不待族而兩漢郊/祀志上封禪泰山晝有  雲出封中  曹植車渠椀賦)¶
(鬱蓊雲䒱翼射雉賦周環迴複乗漢武紀朕用事華山/至於中岳  日親登嵩髙御史  屬在廟旁吏卒咸聞)¶
(呼萬嵗者三登禮㒺不答皇嶪山高貌上林賦嵯峨㠎/業  詩祀事孔明先祖是    又有嚴有翼共武之服)¶
<pb:KR4c0020_WYG_024-51b>¶
　(又神保是格報以介福/又永錫爾極時萬時億)爾乃駐飛龍之秋秋詔王屬¶
以中休覲羣后於高掌之下張大樂於洪河之洲芬樹¶
羽林莽不可收千人舞萬人謳麒麟(一作/騏驎)踆踆而在郊¶
鳯凰蔚跂(從朱注/舊作跋)而來遊雷公伐皷而揮汗地祗被震¶
而悲愁樂師拊石而具發激越乎遐陬羣山為之相&KR3230;¶
(初兩/切)萬穴為之倒流又不可得載已(此言朝羣后而作樂/也  王屬侍從之)¶
(官羣后王公畢集高掌華山之巖洪河黄河迴繞也張/樂以下言能感人物而動山川  漢志房中歌飛龍秋)¶
(游上天注秋飛貌荀子鳯凰秋秋注猶蹌蹌羽獵賦秋/秋蹌蹌入西圍切神光  穆天子傳天子北至夫戎北)¶
<pb:KR4c0020_WYG_024-52a>¶
(風雨雪命王屬休手水經注華岳本一山當河河水過/而曲行河神巨靈  盪脚蹋開而為兩今掌足之跡仍)¶
(在華巖西京賦巨靈贔屭高掌逺蹠洪莊子黄帝張咸/池之樂於洞庭之野  西都賦帯以  河涇渭之川)¶
(漢房中歌芬樹羽林靈景杳㝠注所樹羽葆其盛若林/  子虛賦千人倡萬人和  帝王世紀黄帝時麒麟游)¶
(於郊藪朱張衡西京賦大雀踆踆器書簫韶九成鳯凰/來儀    注或云跋疑作跂舞劍  行序壯其蔚跂)¶
(詩鉦人伐皷出齊國䇿揮汗成雨若周禮大司樂若樂/八變地祗皆    魯靈光殿賦狀  悲愁於危處  周)¶
(禮樂師掌國學之政以教國子小舞月令乃命樂師習/合禮樂  書擊石拊石  西都賦震乎激越  海賦羣)¶
(山既畧侯又飛澇相&KR3230;叱又萬穴俱流流梁/元帝檄  景文按劍而  江水為之倒)久而景(同/影)¶
移樂闋上悠然垂思(去/聲)曰嗟乎余昔嵗封泰山禪梁父¶
<pb:KR4c0020_WYG_024-52b>¶
(音/甫)以為王者成功已纂終古當鑒前史至於周穆漢武¶
豫游寥濶亦所不取(叶音/楚)惟此西岳作鎭三輔非無意¶
乎頃者猶恐百姓不足人所疾苦未暇瘞斯玉帛考乃¶
鐘皷是以視岳於諸侯錫神以茅土豈惟壯設險於甸¶
服報西成之農扈亦所以感一念之精靈答應時之風¶
雨(叶王/古切)者矣(此言祀岳所以報功徳輔既封泰山則西/岳不可獨缺矣作鎮三  功在社稷西成)¶
(農扈功在五榖應時風雨功在生民此皆不可不封者/周穆漢武能鍳於前人百姓疾苦能恤乎民隱  潘岳)¶
(笙賦樂闋日移者唐書𤣥宗開元十三年封東岳為天/齊王白虎通封  增高也禪者廣厚也増泰山之高以)¶
<pb:KR4c0020_WYG_024-53a>¶
(示報天禪梁父之阯以示報地梁父太山旁小山後前/漢兒寛傳封禪告成  楚辭去終古之所居兮    漢)¶
(皇后論前史載之詳矣風夏諺一遊一豫方西京賦作/鎮於近  京兆馮翊扶  漢之三輔也東  朔傳三輔)¶
(之地民百姓不足用論語鐘漢宣帝詔遣使者循行郡/國問  所疾苦  詩子有  鼔弗鼔弗考  記五嶽視)¶
(三公四瀆視諸侯黄書傳王者建諸侯各剖其方色土/與之使立社燾以  土苴以白茅茅取其潔黄土取王)¶
(者覆四方葢封山時亦用此法也服易王公設險以守/其國  淮南王安書古者封内甸  注甸服主治王田)¶
(以供祭祀無書平秩西成侯左傳少皥氏以九扈為九/農正扈民  淫者也  夏  湛東方朔像贊精靈永職)¶
(露趙國䇿甘/  降風雨時)今兹冡宰庻尹醇儒碩生僉曰黄帝顓頊¶
乗龍游乎四海發軔匝乎六合竹帛有云得非古之聖¶
<pb:KR4c0020_WYG_024-53b>¶
君而太華(去/聲)最為難上(上/聲)故封禪之事鬱没罕聞以予¶
在位發祥隤祉者焉(音/烟)可勝(平/聲)紀而不得已遂建翠華¶
之旗用塞(先則/切)雲臺之議矧乎殊方奔走萬國皆至𤣥¶
元從助清廟歔欷(去/聲)也(此言從衆議而舉封禪詞自上/段至此皆代擬𤣥宗之  黄帝)¶
(顓頊有東禪而無西封此舉乃曠古所未行者况祥符/洊至方國歸心則登封適㑹其時矣雲臺議即冢宰輩)¶
(所言者𤣥元指太清之獻清廟指太廟之享/官冢宰  書庻尹允諧顔注庻尹庻官之長)　(周禮天/漢書賈)¶
(山不得為醇儒亭劇秦美新論老儒碩生/黄帝封太山禪  亭顓頊封太山禪云云)　(漢郊祀志/楚辭朝發)¶
(軔兮天津夕余至乎西極聖莊子六合為巨萬東方朔/答客難著於竹帛  忠經  君以聖徳監於  邦  封)¶
<pb:KR4c0020_WYG_024-54a>¶
(禪文首惡鬱没之河東賦發祥隤阯注隤降也祉福也/  答客難百家  言不可勝記  東觀漢記桓譚為議)¶
(郎詔令議雲臺江淹書高議雲臺之上萬董仲舒䇿殊/方萬里  東都賦奔走而來賓  又膺  國之貢珍)¶
(詩於穆清廟注楚辭泣歔欷/而霑衿王逸  歔欷啼貌)臣甫舞手蹈足曰大哉鑠¶
乎真天子之表奉天為子者矣不然何數千萬載(上/聲)獨繼¶
軒轅氏之美彼七十二君又疇能臻此蓋知明主聖罔¶
不克正(叶平/聲)功罔不克成放百靈歸華(去/聲)清(此歸美帝/徳以頌揚)¶
(作結華奉天為子見應運而興獨繼軒轅言度越百王/靈歸  清帝將遊幸驪山湯池矣  鑠盛也詩於鑠王)¶
(師泰春秋繁露天祐而子之故稱天子禪封禪書古者/封  山禪梁父者七十二家郊祀志封  七十二王惟)¶
<pb:KR4c0020_WYG_024-54b>¶
(黄帝得上泰山封從呉質答魏太子書効質明主功書/惟木從繩則正后  諫則聖  又民主罔與成厥)¶
(東都賦禮神祗懐/百靈  華清宫名)¶
　(古者天子廵方有祭岳而無封禪自管子創為其説/始皇遂起而行之善乎唐太宗之言曰秦始皇封禪)¶
　(而漢文帝不封禪後世豈以文帝之賢不及始皇可/謂識高千古矣當時魏徴與諸臣議禮不能明決其)¶
　(非故高宗復舉而行之迨明皇時羣臣紛紛導諛少/陵亦作賦以勸上其亦司馬長卿之餘習歟唐世力)¶
　(闢封禪之謬惟桞/宗元一人而已)¶
　　進鵰(音/雕)賦表(朱注表云自七嵗所綴詩筆向四十/載矣與前進三賦表云生長陛下淳)¶
　　(樸之俗行四十載矣其語意相類疑是同時所上/者今按表中云自七嵗綴筆向四十年其年次又)¶
<pb:KR4c0020_WYG_024-55a>¶
　　(在進三大禮賦後應是天寳十三載所作黄鶴以/為九載者未合  顔師古曰鵰大鷙鳥也一名鷲)¶
　　(黑色翮可箭羽張爾恭正字通云鵰胡地鷲鳥似/鷹而大土黄色毛長翅短俗呼皂鵰盤旋空中搏)¶
　　(擊鴻鵠食之草中有鵰毛衆鳥必自落鵰之俊曰/東海青梵書名揭羅闍杜少陵進鵰賦表鵰者鷙)¶
　　(之殊特摶擊而不可當引以為類是大/臣正色立朝之義也公葢以自况云)¶
臣甫言臣之近代陵夷(陵夷屬上句或/連次句者非)公侯之貴磨滅¶
(磨滅屬次句或/連下句者非)鼎銘之勲不復炤燿於明時自先君恕預¶
以降奉儒守官未墜素業矣亡祖故尚書膳部員外郎¶
先臣審言修文於中宗之朝高視於藏書之府故天下¶
<pb:KR4c0020_WYG_024-55b>¶
學士到於今而師之臣幸賴先臣緒業自七嵗所綴詩¶
筆向四十載矣約千有餘篇今賈馬之徒得排金門上¶
玉堂者甚衆矣惟臣衣不蓋體嘗寄食於人奔走不暇¶
祇(一作/只)恐轉死溝壑安敢望仕進乎伏惟明主(文粹作/明主一)¶
(作天/子)哀憐之(一有明/主二字)倘使執先祖之故事拔泥塗之久¶
辱則臣之述作雖不能皷吹六經先鳴數子至於沉鬱¶
頓挫隨時敏捷(一有/而字)揚雄枚皋之徒庻可企及也(劉歆/求方)¶
(言書子雲澹雅之才沉鬱之思陸機思歸賦伊我思之/沉鬱愴感物而增悲  又遂志賦抑揚頓挫怨之徒也)¶
<pb:KR4c0020_WYG_024-56a>¶
(詩品謝朓與余論詩/感激頓挫過其文)有臣如此陛下其舍諸伏惟明主¶
哀憐之無令役役便至於衰老也臣甫誠惶誠恐頓首¶
頓首死罪死罪臣(一無/臣字)以為鵰者鷙鳥之殊特搏擊而¶
不可當豈但壯觀於旌門發狂於原隰引以為類是大¶
臣正色立朝之義也臣竊重其有英雄之姿故作此賦¶
實望以此逹於聖聰耳(一作/矣)不揆蕪淺謹投延恩匭進¶
表獻上(一作/賦)以聞謹言(張?曰此表古茂雅令逼真漢/文至其立言有致千載之下想)¶
(其風/流)¶
<pb:KR4c0020_WYG_024-56b>¶
　　鵰賦¶
當九秋之凄清(朱本誤/作凉)見一鶚之直上(上/聲)以雄材為已¶
任横(去/聲)殺氣而獨往梢梢勁翮肅肅逸響杳不可追俊¶
無留賞彼何鄉之性命碎今日之指掌伊鷙鳥之累(上/聲)¶
百敢同年而爭長(子兩/切)此鵰之大略也(此叙鵰之俊異/先舉其大槩)¶
(勁翮飛狀逸響飛聲不可追去之疾無留賞攫物神也/  南都賦結九秋之增傷  庾信詩凄清臨晚景  北)¶
(山移文干青雲而直上/記仲秋之月殺氣浸至)　(魏志常林傳雄材奮用之秋/莊子獨往獨來  謝朓詩梢)¶
(梢枝早勁輕陳琳書揮勁翮聲詩肅肅鴇羽孫楚鷹賦/振肅肅之  羽詩傳肅肅羽  也  古詩彈箏奮逸響)¶
<pb:KR4c0020_WYG_024-57a>¶
(則漢元帝詔不得永終性命掌羽獵賦逄之則碎近之/  破  陸機鼈賦取具於指    鄒陽書鷙鳥累百不)¶
(如一鶚長過秦論不可同年而語矣呉都/賦魯爭  於潢池莊子吾為汝言其大畧)若乃虞人之¶
所得也必以氣禀冬(一作/𤣥)㝠隂乗甲子河海蕩¶
潏風雲亂起雪沍山隂冰纒樹死迷向背於八極絶飛¶
走於萬里朝無以充腸夕違其所止頗愁呼而蹭蹬信¶
求食而依倚用此時而㭬杙待尤者而綱紀表狎(英華/作神)¶
羽而潛窺順雄姿之所擬歘捷來於森木固先擊(一作/罄)¶
於利觜觧騰攫而竦神開網羅而有喜獻禽(從文粹英/華諸本作)¶
<pb:KR4c0020_WYG_024-57b>¶
(令/誤)之課數備而已(此言虞人取鵰之法之取士於困頓/之中猶獲鵰於飢寒  際  㭬杙以)¶
(繫網表禽以為餌方心擬而忽來飢不擇食矣尤者雄/姿指鵰鳥潛窺竦喜指虞人狎羽狎熟之家禽數備以)¶
(鵰備異數而後已也賦鸚鵡賦命虞人於隴坻沈冬神/𤣥㝠故曰冬㝠  海  蕩&KR2078;島濱&KR2078;亦作潏    約詩)¶
(亂起未成行照左傳涸隂沍寒/州八極  鮑  詩飛歩遊春宫)　(淮南子天地之間九/梁元帝書適口充膓)¶
(無索弗獲文大學於止知其所止而海賦蹭蹬窮波帝/莊子豐狐  豹胥疏於江湖之上  求食焉  漢宣)¶
(紀曾孫因依倚廣漢兄弟/李廵曰杙橛也橛其月反)　(毛萇詩傳丁丁㭬杙聲也書/左傳注尤異也相如封禪)¶
(殊尤絶迹綱春秋傳引其紀萬目起引其綱萬目張凢/書傳中言  紀者皆借綱為喻言張弛者皆借弓為喻)¶
(耳荀卿兵要窺敵觀變欲潛以深森傅𤣥鷹賦雄姿邈/世逸氣横生  蜀都賦彈言鳥於  木  東京賦秦政)¶
<pb:KR4c0020_WYG_024-58a>¶
(利觜長距終得擅塲射解見也騰攫騰躍而攫搏也陳琳檄/鷙鳥之擊先高攫    雉賦愈情駭而神悚  陳琳檄曹操)¶
(舉手掛網羅也記凡獻禽加於一雙則執一雙以將命委/其餘注加多  晉夏苗歌獻禽享祠  記告備於王前漢)¶
(禮樂志嵗/時以備數)及乎閩(從英華一作/司一作閑)𨽻受之也則擇其清質列¶
在周垣揮拘攣之掣曳挫豪梗之飛翻識畋遊之所使登¶
馬上而孤鶱然後綴以珠(英華/作殊)飾呈於至尊搏風槍櫐用壯¶
旌門乘(去/聲)輿或幸别館獵平原寒蕪空濶霜仗喧繁觀其¶
夾翠華而上(上/聲)下(去/聲)巻(上/聲)毛血之崩奔隨意氣而電落¶
引塵沙而晝昏豁堵墻之榮觀棄功効而不論(平/聲)斯亦¶
<pb:KR4c0020_WYG_024-58b>¶
足重也(此言畜鵰以供校獵垣士必養而後有用猶鵰/先習而後可試  周  御苑掣曵調習之挫梗)¶
(馴服之也槍櫐旌門田獵之塲上下奔崩言飛騰而搏/擊電落晝昏言倐忽而沓㝠  周禮閩𨽻掌役畜養鳥)¶
(而阜蕃教擾之掌子則取𨽻焉垣月賦升清質之悠悠/  西都賦繚以周墻西京賦繚  綿聨  西征賦陋吾)¶
(人之拘攣史王粲詩茍非鴻鵰孰能飛翻飾書不敢盤/於遊畋    記楚春申君刀劍室皆以珠  之  莊子)¶
(摶扶揺羊角而上/  易君子用壯)　(李嶠詩樹宿搏風鳥池潛縱壑魚/槍櫐旌門見前賦  西都賦離宫)¶
(别舘三十六所西子虛賦平原廣澤遊獵之地圻西都/賦上下翩翻    都賦風毛雨血  謝靈運詩  岸屢)¶
(崩奔/塵沙)　(李廣傳意氣自如傳蔡琰胡笳曲疾風千里吹/前漢中山靖王勝  雲蒸列布杳㝠晝昏  記)¶
(觀者如堵墻世説衛玠至都下觀者如堵墻効/老子燕處榮觀  東觀漢記竇林欲以為功)至如千¶
<pb:KR4c0020_WYG_024-59a>¶
年孽狐三窟狡兎恃古塚之荆棘飽荒城之霜露迴惑¶
我往來趦趄我場圃雖青骹帯角白鼻如瓠蹙奔啼而¶
俯臨飛迅翼以(一作/而)遐寓而料全於果見迫寧遽屢攬¶
之而穎脱便有若於神助是以嘵哮其音颯爽其慮續¶
下(去/聲)韝而繚繞尚投跡而容與奮威逐北施巧無據方¶
蹉跎而就擒亦造(七到/切)次而難去一奇卒獲百勝昭著宿(作/)¶
(夙/)昔多端蕭條何處斯又足稱也(此言鵰之効能勝於/膺隼  國家巨猾非)¶
(大才不克剪除猶狐兎宿妖必大力方能勦滅走青骹/白鼻之鷹但能料物而不能追取以狐兎之脱  如神)¶
<pb:KR4c0020_WYG_024-59b>¶
(耳嘵哮以下見鵰能制勝出奇/獸無所隱其軀而孽狐為之祥)　(莊子歩仞之丘陵巨/戰國䇿狡兎有三穴)¶
(僅得免其死魏文帝長歌行久城肓狐兎孟謝惠連文/東府掘城得古塚  桓譚新論雍門周見  嘗君曰墳)¶
(墓生荆棘狐兎穴其中謝庾信詩日晚荒城上/詩霜露一何𦂳  齊書  朓傳江祐末更回惑)　(江淹/易其)¶
(行趙趄王詩九月築塲圃瓠蜀都賦鷹則青骹素羽瓠/王延夀  孫賦或爪懸而  垂前漢張蒼傳肥白如)¶
(音思𤣥賦翼迅風以揚聲韝穎脱注見前賦賦詩予惟/  嘵嘵  王粲羽獵賦下  窮緤薛綜西京  注韝臂)¶
(衣鷹下韝而擊與射雉賦繚繞盤辟田莊子投迹者衆/  神女賦時容  以微動兮  史記  單傳齊人追亡)¶
(逐北/蹉跎)　(王褒洞簫賦班匠施巧揚楚辭驥垂兩耳中坂/沈約彈奏造次以之    雄解嘲畫一奇出一)¶
(䇿/之)　(詩笑語卒獲知孫子百戰百勝山古詩風昔夢見/東方朔傳上  朔多端  楚辭  蕭條而無獸)¶
<pb:KR4c0020_WYG_024-60a>¶
爾其鶬(音/倉)鴰(音/括)鳵(同鴇/音保)鶂(音/逆)之倫莫益於物空生此身¶
聨拳拾穗長大如人肉多奚有味不足(一作/乃不)珍輕鷹隼¶
而自若託鴻鵠而為隣彼壯夫之慷慨假强敵而逡廵¶
拉先鳴之異者及将起而遄(從文粹/一作復)臻忽隔天路終辭¶
水濱寧掩羣而盡取且快(文粹/作決)意而驚新此又一時之¶
俊也(此言鵰能蓄威不擊凢鳥與庸才碌碌君子不與/争能猶鶬鴰蠢蠢鵰鶚不  鬭捷  鶬鴰之輕鷹)¶
(隼託鴻鵲本以長大自命然望鵰却歩如對强敵而逡/廵矣斯時鵰鳥見其先鳴将欲起而拉之彼遂逺去以)¶
(避其鋒此雖未嘗濫擊多取亦足以驚新示異矣字西/都賦鶬鴰鴇鶂爾雅鶬麋鴰郭璞曰即鶬鴰也正  通)¶
<pb:KR4c0020_WYG_024-60b>¶
(云大如鶴青蒼色亦灰色者長頸高脚頂無丹兩頰紅/關東呼鴰鹿山東呼鶬鴰訛為錯落南人呼為鶬雞江)¶
(人呼為麥雞鴇似雁斑文無後趾陸佃曰毛有豹文一/名獨豹亦名鴻豹易林文山鴻豹肥腯多脂孔頴逹曰)¶
(㨶性不樹止急就章鷹雞鳵鴰乃俗訛耳左傳注鶂水/鳥也正字通水鳥高飛似雁蒼白色雌雄相視則孕荘)¶
(子白鶂相視眸子不運而風化列子林𩔖拾穗行歌鷹/  莊子美髯長大  鷦鶁賦肉弗登於俎味  月令)¶
(隼蚤鷙策丘遲書慕鴻鵠以高翔東羽獵賦壯士慷慨/  賈誼  不獵强敵而獵田彘    都賦逡廵䧏階)¶
(尸子戰如鬭雞勝者先鳴侯枚乗詩天路隔無期蝝左/傳君其問諸水濱  記諸  不掩羣  西京賦蚳  盡)¶
(取/意)　(曹植與呉質書雖不得肉亦且快/魏文帝與吳質書自一時之雋也)夫(音/扶)其䧏精於¶
金立骨如鐵目通於腦筋入於節架軒楹之上純漆光¶
<pb:KR4c0020_WYG_024-61a>¶
芒掣梁棟之間寒風凜冽雖趾蹻千變林嶺萬穴擊叢¶
薄之不開突杈枒而皆折又有觸邪之義也(此言生質/氣槩之特)¶
(雄摹鵰以勁力而觸邪猶士以正氣而斥奸稱降精四/句  其状貌架軒四句擬其神采趾蹻四句  其魄力)¶
(深傅𤣥鷹賦含炎離之猛氣兮受金剛之純精蛾魏彦/  鷹賦身重若金爪剛似鐵  孫楚鷹賦深目  眉)¶
(魏彦深鷹賦長筋麤脛劍説文楹柱也靈魏文帝書梁/譬如純漆  劉孝儀啟  匿光芒  謝  運詩寂寥)¶
(棟響正鮑照詩孟冬寒風起子羽獵賦蹻足抗首注蹻/舉也  字通蹻與蹺通  列  千變萬化不可窮極)¶
(王肅之詩味存林嶺木海賦萬穴俱流殿楚辭叢薄深/林兮人上慄注薄草  交也  魯靈光  賦枝撑杈枒)¶
(而斜據一神異經獬廌性忠而邪則觸之張楫上林賦/注獬廌  角主觸不直者束晳𤣥居釋朝養觸邪之獸)¶
<pb:KR4c0020_WYG_024-61b>¶
(庭有指/佞之草)久而服勤是可吁畏必使烏攫之黨罷鈔盜而¶
潛飛梟怪之羣想英靈而遽(從文粹英華/諸本作虚誤)墜豈比乎(從/文)¶
(粹英華諸本/作豈非誤)虛陳其力叨竊其位等摩天而自安與搶¶
榆而無事者矣(此言其得食而能報稱壬鵰鶚飛而烏/梟匿形猶正人用而僉  屏迹陳力竊)¶
(位明刺當時素餐尸位之流黄陶潛詩服勤盡歳月烏/魯靈光殿賦吁可畏乎  漢  霸傳吏出食於道旁)¶
(攫其肉他日吏還謁霸曰甚苦食於道旁乃為烏所盜/肉  後漢馬融疏雜種諸羌轉相鈔盜  賈誼鵩賦鵩)¶
(似鴞不祥鳥也又云異物來萃兮私怪其故古劉孝威/詩江漢英靈信已衰  陳力竊位用論語    樂府黄)¶
(鵠摩天極髙飛榆莊/子决起而飛槍  枋)故其不見用也則晨飛絶壑暮起¶
<pb:KR4c0020_WYG_024-62a>¶
長汀來雖自負去若無形置巢嶻(音/截)&KR1110;(五結/切)養子青㝠¶
倐爾年嵗茫然闕廷莫試鈎爪空回斗星衆雛倘割鮮¶
於金殿此鳥已将老於巖扄(末言不用而潛身有合用/舍行藏之義  絶壑長汀)¶
(遯迹水濱嶻&KR1110;杳㝠託足山林茫然闕庭不復呈於至/尊莫試空回惜其負才終棄衆雛比當時仕宦者巖扄)¶
(自喻身老退閒也南駱賓王詩薄烟横絶壑&KR1625;盧思道/詩薄暮隱長汀    都賦坂坻嶻&KR1625;而成甗  與&KR1110;同)¶
(音闕答賓戲縆以年嵗鋸東京賦闕庭神麗曹植表未/奉  庭  淮南子鈎爪  牙於是摯矣傅𤣥鷹賦鈎爪)¶
(懸芒知春秋元命苞瑶光星散為鷹黄鸚鵡賦慜衆雛/之無    西都賦割鮮野食  三輔  圗漢有金華殿)¶
(大玉堂殿詠宋之/問詩待月  巖扄)¶
<pb:KR4c0020_WYG_024-62b>¶
　(公三上賦而朝廷不用故復託鵰鳥以寄意其一種/慷慨激昻之氣雖百折而不回全篇俱屬比喻有悲)¶
　(壯之音無乞憐之態三復遺文亦當横秋氣/而厲風霜矣  前幅布置效袁淑廬山公文)¶
　　天狗賦(并序以序言天寳中其年次先後不可考/矣今  類相附故編在鵰賦之後  山海)¶
　　(經隂山有獸焉其狀如貍白首其名天狗其辛氏/三秦記白鹿原上秦襄公時有天狗來下  上有)¶
　　(賊天狗吠而䕶之見天狗星主兵象當時御狗以/此命名兵戈之兆  矣賦言月窟流沙此物葢自)¶
　　(西域/來也)¶
天寳中上冬幸華(去/聲)清宫甫因至獸坊怪天狗院列在¶
諸獸院之上胡人云此其獸猛健(一作/捷)無與比者甫壯¶
<pb:KR4c0020_WYG_024-63a>¶
而賦尚恨其與凢獸相近¶
澹華(去/聲)清之莘莘漠漠而山殿戌削縹焉(從英華/一作與)天風¶
崛(渠勿/切)乎回薄上揚雲旓兮下列(一作/刻)猛獸夫(音扶後/並同)¶
何天狗嶙峋兮氣獨神秀色似狻猊小如猿狖(音/佑)忽不¶
樂(音/洛)雖萬夫不敢前兮非胡人焉(於䖍/切)能知其去就向¶
若鐵柱(一作/樹)攲而金鏁斷兮事未可救瞥流沙而歸月¶
窟兮斯豈踰晝日食君之鮮肥兮性剛簡而清痩敏於¶
一擲威解兩鬬終無自私必不虛透(首叙華清獸房得/觀猛健之狀  神)¶
<pb:KR4c0020_WYG_024-63b>¶
(秀異於羣獸故狗院在諸坊之上脱鏁而出便欲瞬息/西歸即老驥伏櫪志在千里意食肥身瘦形之異一擲)¶
(解鬭才之雄無私即下文不愛力不虛即下文破要害/  長門賦澹偃蹇而待曙兮李奇注澹猶動也起句突)¶
(用澹字本此言望華清景象莘莘漠漠有似澹然揺動/也  魏都賦莘莘蒸徒注莘莘衆多貌  漢四皓歌樹)¶
(木漠漠注漠漠濃盛貌虚山殿即華清宫庾肩吾詩山/殿下穹窿  戍削見子  賦張楫注裁制貌上林賦眇)¶
(閻易以卹削郭璞注閻易衣長大貌易音曵卹削言如/刻畫作之也然則戌削與卹削葢音同義合  長門賦)¶
(天飄飄而疾風/重軒窮窿仄字)　(正字通崛拔起貌陸倕石闕銘鬱崛/鷸冠子精神回薄震盪相轉  河東)¶
(賦揚左纛被雲梢顔注梢與旓同旓者旌旗之旒以雲/為旓也西京賦棲鳴鳶曵雲梢李善注謂旌旗之旒飛)¶
(如雲也曰高唐賦猛獸驚以跳駭兮山西京賦柢鍔嶙/峋埤蒼  嶙峋山崖之貌  天台賦  嶽之神秀  爾)¶
<pb:KR4c0020_WYG_024-64a>¶
(雅狻猊如□貓食虎豹郭璞曰即師子也子西京賦猿/狖超而高懸顧野王曰狖黒猿也  淮南  萬夫莫向)¶
　(呉都賦失其所以去就國易林銅人鐵柱暴露勞苦/洛陽伽藍記魏得波斯  千里馬以銀為槽金為鏁)¶
(環魏賈岱宗狗賦閒林獸之羣争歘斷鏁而齕石泉西流/京賦卒不能救  瞥疾走貌  傅𤣥走狗賦濟盧  渉)¶
(沙劉列女傳食人之肥鮮三國名臣贊𤣥伯剛簡罷南/史  裕一擲百萬  趙國䇿兩虎共鬭又相鬭兩)¶
(列子小智自私或透乃透脱之透/王延壽王孫賦  羣跳而電透)嘗觀乎副君暇豫奉¶
命于畋則蚩尤之倫已脚渭㦸涇提挈丘陵與南山周¶
旋而慢圍者戮實禽有所穿伊鷹隼之不制兮呵犬豹¶
以相躔蹙乾坤之翕習兮望麋鹿而飄然由是天狗捷¶
<pb:KR4c0020_WYG_024-64b>¶
來發自於左(去/聲)頓六軍之蒼黄兮劈萬馬以超過材官¶
未及唱野虞未及和(去/聲)冏&KR1076;(虛交切/與髇同)矢與流星兮圍要¶
害而俱破洎千蹄之迸(英華/作並)集兮始拗怒以相賀真雄¶
姿之自異兮已歴塊而高卧不愛力以許人兮能絶甘¶
(英華/作等)以為大(唐佐/切)既而羣有噉(徒覽/切)咋(音/責)勢爭割據垂¶
小亡而大傷兮翻投跡以來預劃雷殷(上/聲)而有聲兮紛¶
胆破而何遽似爪牙之便秃兮無魂魄以自助各弭耳¶
低回閉目而去(次言有事田獵得騁攫噬之才鷹副君/謂東宫蚩尤指将士禽穿鹿走  犬之)¶
<pb:KR4c0020_WYG_024-65a>¶
(技窮矣捷來八句極言天狗之迅厲勇悍千蹄六句言/羣獸見賀而此不居功羣有十句言諸獸爭食而憤叱)¶
(以散被拗怒各知愧恨也絶甘不急於取食小者亡走/大者  傷譏其無功而就食也  前漢疏廣疏太子國)¶
(儲副君/命當御)　(國語優施曰我教之暇豫事君帯西京賦奉/詩叔于田  甘泉賦蚩尤之倫  干將而秉)¶
(玉戚兮飛䝉茸而定陸梁太鷦鷯賦提挈萬里/賦丘陵為之揺震  左傳  史克曰奉以周旋)　(東都/漢書)¶
(孫寳傳鷹隼始擊當順天氣四犬豹犬之似豹者瑞應/圗匈奴獻豹犬錐口赤身高  尺  鷦鷯賦飛不飄颺)¶
(翔不翕習注翕習盛貌官莊子麋鹿見之決驟材庾亮/表出總六軍  漢書材  蹶張應劭注材官有  力者)¶
(知記野虞教道之蹻正字通髇鳴鏑也通作□莊子馬/  仁義之不為桀  嗃矢注矢之鳴者俗謂響箭  傅)¶
(𤣥走狗賦漂流星而景屬兮逾窈㝠而騰起孫楚與孫/皓書羽檄燭目旌旗流星  前漢鼂錯傳要害之地)¶
<pb:KR4c0020_WYG_024-65b>¶
(班固西都賦乃拗怒而少息都賈岱宗狗賦雄姿猛相/兀然高八九尺  王褒頌過  越國蹶若歴塊  謝朓)¶
(詩高卧猶在兹許棗祗船賦不愛力而欲輕植史記聶/政傳未敢以身  人  莊子苦體絶甘  曹  雞雀賦)¶
(君欲相噉實不足飽正字通噉與啖㗖同漢王吉傳吉/婦取棗啖吉韓非子孔子先飯黍而後㗖桃咋啖也齧)¶
(也東方朔客難猶孤豚之咋虎長陸機辯亡論割據山/川  揚雄解嘲擬足而投跡    門賦雷殷殷而響起)¶
(兮可賈誼䇿胆破而不敢謀/牙  任  羽獵賦怖魂亡魄)　(陳琳檄文鷹犬之才爪/虞世南師子賦弭耳宛)¶
(足徊寡婦賦嗟/低  而不忍)每嵗天子騎白日御東山百獸踿蹌以皆¶
從兮肆(從英華/一作四)猛仡銛鋭乎其間夫(音/扶)靈物固不合多¶
兮胡(一作/故)役役隨此輩而往還惟昔西域之逺致兮聖¶
<pb:KR4c0020_WYG_024-66a>¶
人為之豁迎風虛露寒體蒼虬(一作/螭)軋金盤初一顧而¶
雄才稱(去/聲)是兮召羣公與之俱觀宜其立閶闔而吼紫¶
微兮郤妖孽而不得上(上/聲)干時駐君之玉輦兮近奉君¶
之渥歡(此言異材得近君前幸之也伍東山在驪山之/地猛健靈物乃徒與衆獸為  似失所矣然來)¶
(自逺方得邀君王之顧盻吼紫微而却羣妖此正遭逢/吐氣時也  騎乗也  西都賦百獸駭殫  羽獵賦啾)¶
(啾蹌蹌為肆恣肆也齕猛仡言氣力銛鋭言爪牙韓非/子大臣  猛狗迎而  之  赭白馬賦靈物咸秩  莊)¶
(子萬物役役易抱朴子此軰以偽亂真因江賦鯼鮆順/時而往還    引重致逺  漢書武帝  奏林光宫元)¶
(封二年増通天迎風儲胥露寒詩九歎佩蒼龍之蚴虬/兮  古詩金盤鱠鯉魚  曹植  一顧千金重  稱是)¶
<pb:KR4c0020_WYG_024-66b>¶
(足以稱君之顧盼也秋書羣公既皆聴命七甘泉賦馳/閶闔而入凌兢  春  合誠圗北辰其星  在紫微中)¶
(西京賦思比象於紫微李注紫微星名王宫象之/刑法志妖孽息伏  王粲鸚鵡賦登衡榦以上干)　(漢/藉)¶
(田賦天子乃御玉輦䕃華葢之楚辭常/被君之渥洽洞簫賦䝉聖主  渥恩)使狊(扄閴切/或作臭)處¶
(上/聲)而誰何兮備周垣而辛酸彼用事之意然兮匪至尊¶
之賞䦨仰千門之崚(一作/峻)嶒兮覺行路之艱難懼精爽¶
之衰落兮驚嵗月之忽殫顧同儕之甚少兮混非類以¶
摧殘偶快意於校獵兮尤見疑於蹻捷此乃獨步受之¶
於天兮孰知羣材之所不接且置(一作/致)身之暴(蒲卜/切)露¶
<pb:KR4c0020_WYG_024-67a>¶
兮遭縱觀之稠疊俗眼空多生涯未愜吾君倘憶耳尖¶
之有長毛兮寧久被斯人終日馴狎已(此恐雄姿老於/空院惜之也)¶
(誰何無與奨拔者周垣隔以院牆也自當事者有沮抑/之意至尊雖欲識賞而無由矣從此君門萬里嵗華虚)¶
(擲孤立摧殘良可傷已快意以下又代摹其意羣材疑/其蹻捷既見猜於諸獸縱觀無益生涯空受憐於衆人)¶
(惟望君王記憶以免世人之輕狎耳士伸於知已而屈/於不知已亦猶是也  朱注説文臭犬視貌从犬目聲)¶
(他本作臭處誤也今按若作臭處亦有所本嵇康詩囂/塵臭處  周垣見前賦  潘岳笙賦悽淚辛酸  史記)¶
(用事居多何䘮服傳天子至尊/興盡也    遜詩絶壁駕崚嶒)　(賞闌猶酒闌之闌意/趙景真書斯亦行路)¶
(之艱難欲左傳樂祁曰心之精爽是謂魂魄慕劉楨詩/嵗月忽  殫  左傳晉鄭同儕張華詩結戀  同儕)¶
<pb:KR4c0020_WYG_024-67b>¶
(左傳非其族類賦西京賦撲叢為之摧殘史李斯書快/意當前  上林  背冬涉春天子校獵    記信而見)¶
(疑/貌)　(赭白馬賦軍&KR2363;趫迅漢詩四牡有蹻毛萇傳蹻壯/曹植書仲宣獨步於  南  宋玉登徒子賦所受)¶
(於天也又不接不能接踵而馳也任眆為王儉集序楚/趙羣才  耳目之所不接  漢趙充國傳甚苦暴露)¶
(庾自直詩縱觀此何事邊謝靈運詩巖峭嶺稠疊形庾/信詩對君俗人眼  耳  長毛即當時所見之犬  廣)¶
(志犣牛髀膝尾間皆有長毛櫩梁書/馬樞傳白燕巢其庭樹馴狎  廡)¶
　(昔者旅獒貢周君臣動色誥誡唐之獸坊逺方諸畜/無不充牣其中在當時竟視為故常矣賦中不作莊)¶
　(語諷刺葢别取一義以寄慨耳拘咏物題作賦若徒/然繪影描神雖寫真曲肖終覺  而未暢惟含寓言)¶
　(於正意感慨淋漓神氣勃然斯為絶構閲鵰狗二賦/覺鸚鵡鷦鷯諸作不能專美於前矣  此騷賦格也)¶
<pb:KR4c0020_WYG_024-68a>¶
　(篇中畫然四大段或叙或斷有開/有闔與集内五古諸詩局勢相似)¶
　(自燕臺注杜後尚餘六賦袖手不敢措筆者五年戊/寅秋杪南逰嶺外旅瘧呻吟惟把翫賦辭以當藥石)¶
　(仲冬從英水重過韶城孤舟無事力疾注此其大禮/三篇舊得吕東萊先生注本兼採朱長孺輯注尚嫌)¶
　(脱畧未詳也若西岳一賦朱注亦從簡畧雕狗兩賦/各家又槩闑如一時考核増纂聊竟宿心而已嵗暮)¶
　(舟渡端溪遇前輩潘耒次耕謂荒邸空笥倉猝注賦/良云難事愚不揣固陋附於詩巻之末南郊賦中猶)¶
　(存數語未究淵源尚俟博/雅君子起前之不逮云耳)¶
　　畫馬讚(韓幹公同時人此必天寳乾元間/作今以韻語類編故綴於賦後)¶
韓幹畫馬毫端有神驊騮老大騕褭清新魚日痩腦龍¶
<pb:KR4c0020_WYG_024-68b>¶
文長身雪垂白肉風蹙蘭筋逸態蕭疎髙驤縱恣四蹄¶
雷雹一日天地御者閑敏云(從英華/一作去)何難易(音/曳)愚夫乗¶
騎必動顛躓瞻彼駿骨實惟龍媒漢歌燕市已矣茫(一/作)¶
(亡/)哉但見駑駘紛然往來良工惆悵落筆雄才(篇中凡/三轉韻)¶
(初言馬相之特殊次言名馬必須善馭末傷駿才少而/凡馬多語中皆含感慨畫馬本意在首尾㸃明  穆天)¶
(子傳天子之八駿有驊騮騄耳漢瑞應圗騕褭者神馬/也與飛兔同以明君有徳則至  書音義騕褭者神馬)¶
(也赤啄黒身黄漢西域贊孝武之世蒲梢龍文魚目汗/血之馬充於  門注四駿馬名  白帖圉人浴馬有流)¶
(矢在白肉𤣥相馬經蘭筋竪者千里馬一筋從𤣥中出/謂之蘭筋  中者目上痕如井字抱朴子騁蘭筋以陟)¶
<pb:KR4c0020_WYG_024-69a>¶
(六方七命天驥之駿逸態超越足謝恵連詩蕭疏野趣/生  晉傅𤣥馬賦延首髙驤擢  軒時  後漢書縱恣)¶
(而傲誕白金石録唐太宗六馬其三曰白蹄烏純黒色/四蹄俱  平薛仁杲時所乗  顔延之赭白馬賦經𤣥)¶
(蹄而雹散融孫卿子騏驥一日千里欲閑敏謂閑習敏/捷也  孔  書燕君市駿馬之骨非  以騁道里乃當)¶
(以招絶足也騏漢天馬歌天馬來龍之媒逰閶闔觀玉/臺  七諫知  驥而不乗兮䇿駑駘而取路  劉孝威)¶
(詩良工送玉鞍自楚/辭惆悵兮而私  憐)¶
　(王直方詩話蘇子瞻詩云少陵翰墨無形畫韓幹丹/青不語詩此畫此詩今已矣人間駑驥漫爭馳余每)¶
　(誦數過殆/以為法)¶
　(杜公之父名閑詩集中閑字凡兩見註家曲為避諱/如留歡卜夜閑改為上夜闗翩翩戲蝶過閑幔改為)¶
<pb:KR4c0020_WYG_024-69b>¶
　(過開幔若畫馬贊有御者閑敏却未嘗避李東陽麓/堂詩話謂閑敏可改作閒敏按易爻良馬逐曰閑輿)¶
　(衞此閑字所本若作開敏便/非考諸古禮臨文原不諱也)¶
　¶
　¶
　¶
　¶
　¶
　杜詩詳註巻二十四¶
